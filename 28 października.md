
# 28 października

## Nieuczciwość

> Jednak nie mogłem być uczciwy, ponieważ niezależnie od tego, czy ją kochałem, czy nie, naprawdę jej potrzebowałem. Była moim zabezpieczeniem, dzięki któremu byłem zdolny do funkcjonowania. [...] Uczciwe przedstawienie moich prawdziwych uczuć nie wchodziło w rachubę. I nie mogło wchodzić. — Tekst Bazowy SLAA, str. 20

Uzależnienie od seksu i miłości sprawiło, że przez większość mojego życia okłamywałem siebie i innych. Wierzyłem w słowa piosenki, mówiące: „Wszystko, czego potrzebuję, to powietrze, którym oddycham i miłość do Ciebie”. Dla mnie, jako osoby uzależnionej, miłość, o której mowa w tej piosence, była tym powietrzem, którego potrzebowałem, by pozostać przy życiu. W tak zamkniętym związku nie da się otwarcie mówić o swoich potrzebach ani ryzykować, pozwalając na to, aby wszystko potoczyło się swoim torem, gdy popełniamy błędy. Spędziłem mnóstwo czasu, próbując zatuszować błędy, kłamiąc i ukrywając prawdziwego siebie. Chciałem pozostać w stanie niedojrzałości, gdzie unikam odpowiedzialności i nigdy nie mierzę się z konsekwencjami swoich czynów. Moja ciągła potrzeba „dobrego seksu” i adoracji sprawiała, że popełniałem wiele błędów. Trudno było mi mieć jakiekolwiek poczucie własnej wartości, kiedy ciągle próbowałem dopasować się do tego, czego chcieli inni ludzie, zamiast stać na własnych nogach i być prawdziwym sobą. Robiłem to nawet przez lata w SLAA. Ale kiedy w końcu zacząłem otwierać się i mówić szczerze, a mój wizerunek samego siebie w konsekwencji rozpadał się podczas mityngów, rozpocząłem budowanie silnego fundamentu pod godność i trzeźwość. Dzisiaj jestem autentyczny i biorę odpowiedzialność za konsekwencje swoich działań.