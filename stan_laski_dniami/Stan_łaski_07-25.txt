25 lipca

PODEJMOWANIE ZDROWEGO RYZYKA

 Opisywałem ból powodowany przez te uzależniające wzorce kompulsywnej seksualnej aktywności i uczuciowych intryg [...] Dzielenie się tymi rzeczami niezwykle mi pomagało, bez względu na to, z czym się spotkałem: sympatią, zazdrością czy szkalowaniem. To właśnie przez podejmowanie takiego ryzyka mogłem poprawić perspektywę, z jakiej patrzyłem na większość tego, co mi się przytrafiło. — Tekst Bazowy SLAA, str. 51-52

 Istnieje wiele zdrowych ryzykownych działań, które należy podjąć w trzeźwości: zaproszenie kogoś, kto nam się podoba na randkę; przestrzeganie planu randkowego, nawet jeśli ryzykujemy ośmieszenie lub utratę kogoś; dzielenie się na mityngach; bycie całkowicie szczerym i wrażliwym; ufanie partnerowi itp. To właśnie wtedy, gdy podejmujemy ryzyko i pozwalamy rzeczom, aby rozwijały się po swojemu, zgodnie z naturalnym porządkiem, wiemy, że naprawdę ufamy Sile Wyższej i odnajdujemy poczucie własnej wartości. Kiedy pokazujemy nasze prawdziwe ja, możliwe, że ludzie przestaną nas lubić i odejdą. Narzędzia SLAA dają nam siłę do uczciwości mimo wszystko. Gdy to robimy, wiemy, że to zdrowe ryzyko, jeśli dbamy o siebie. Utrzymywanie kontaktu ze zdrowiejącymi uzależnionymi i naszym sponsorem oraz robienie inwentury ryzyka – wszystkie te działania, upewniają nas, że nie robimy czegoś niezdrowego. Zapewnienie sobie dobrego samopoczucia emocjonalnego, fizycznego i duchowego nie polega na ukrywaniu się w anoreksji; chodzi o życie na tym świecie. To wiąże się z ryzykiem. Dopóki będziemy kontynuować pracę nad Dwunastoma Krokami, będziemy w stanie sobie z tym poradzić.

Dzisiaj identyfikuję i podejmuję zdrowe ryzyko wiedząc, że moja Siła Wyższa jest ze mną.
