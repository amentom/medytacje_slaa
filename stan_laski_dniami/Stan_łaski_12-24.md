24 grudnia

NIEZALEŻNOŚĆ

 Nigdy nie nauczyłem się niezależnego myślenia czy zachowania. Wszystkie moje reakcje na życie wynikały z tego, czego oczekiwali ode mnie rodzice. Choć pewnie taki sposób reagowania dotyczy wielu ludzi, to nie jestem pewien, czy odnosi się to także do większości ludzi, którzy przekroczyli trzydziestkę. — Tekst Bazowy SLAA, str. 252

 Moja potrzeba zależności miała swoje początki w relacjach z rodzicami. Przesłanie, jakie otrzymałam w dzieciństwie, brzmiało: „Nie masz zdrowego rozsądku, więc pozwól mi cię kontrolować”. Niezależne myślenie spotykało się z wściekłością. Jak śmiem się odzywać? Dzieci mogą być widziane, ale nie słyszane. Przeniosłam to na wszystkie moje związki. Gdybym miała własne przekonania lub wyraziła jakąś potrzebę, zrujnowałabym związek. Desperacko potrzebowałam uniknąć ponurej przyszłości. Tak wyglądały moje opcje. Dzisiaj, będąc sobą przyświeca mi inna wizja. SLAA nauczyło mnie, jak czuć się komfortowo w samotności i dbać o własne potrzeby. Pomogło mi odkryć nowe hobby i znaleźć cel w życiu. Nie muszę już rezygnować ze swoich marzeń na rzecz utrzymania relacji. Jeśli ktoś ma odmienne zdanie, dyskutuję z nim, zamiast popadać w paranoję, że ucieknie ode mnie z krzykiem. Kiedy trzeba wykonać jakieś zadanie, nie szukam ratownika, który zrobi to za mnie, a potem będzie mnie kontrolował, bo nie umiem sama o siebie zadbać. Potrafię sama załatwiać swoje sprawy. Mogę być pewna swojej niezależności i orientacji seksualnej, ponieważ polegam na Sile Wyższej.

 Szanuję własne przekonania i jestem otwarta na innych.
