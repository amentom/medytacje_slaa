28 marca

.
SAMOOCENA

 Uzależnienie wpływało już na każdy obszar mojego życia. Szczególnie zdewastowało moją emocjonalną równowagę i wizerunek samej siebie. [...] Czułam się wyizolowana i bezwartościowa, dopóki nie poczułam, że jestem pożądana przez mężczyznę. Byłam tak zaabsorbowana pogonią za „miłością”, że reszta mojego życia wydawała się bez znaczenia i sensu. — Tekst Bazowy SLAA, str. 273

 Jest we mnie głos, który mówi mi, że nie jestem tym, kim powinnam być i że nigdy nie będę wystarczająco dobra. Ten głos mówi mi, że zawodzę oczekiwania wszystkich, że nie jestem tak dobra, jak ludzie wokół mnie. Uzależnieni próbują uciszyć ten głos, znieczulając się swoim nałogiem. Kiedy odstawiamy ulubioną treść naszego dotychczasowego funkcjonowania, co umieszczamy w tym miejscu? Czy zastępujemy negatywny głos głosem wspierającym i pozytywnym? Ten proces rozpoczyna się od aktów traktowania siebie z miłością. Zaczyna się, gdy podejmujemy pierwszy krok w kierunku powrotu do zdrowia. Przestajemy zgadzać się z autodestrukcyjnymi przekazami i zastępujemy je pozytywnymi afirmacjami. Możemy zacząć w momencie dołączenia do programu. Kiedy naprawdę kochamy siebie, nie potrzebujemy już uciekać od tego, kim jesteśmy. Cieszymy się własnym towarzystwem i pragniemy doświadczać życia będąc sobą. Jest to jedna z wielu korzyści uzdrawiania i życia w zdrowieniu.

 Jestem wartościową istotą ludzką. Kocham siebie za to, kim jestem.
