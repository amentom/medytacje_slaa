
# 10 października

## Przeciwności losu

> Niektórzy z nas podejrzewali, że Bóg był siłą sprawczą wielu bolesnych sytuacji, które wymuszały nasz rozwój osobisty, a jakie napotkaliśmy w trakcie naszej trzeźwości, a przynajmniej pozwolił, aby do nich doszło. Dopiero stopniowo mogliśmy się przekonać, że w Bożym planie te trudności zostały umieszczone, aby pobudzić w nas świadomość naszej własnej ograniczonej natury, a tym samym sprawić, abyśmy byli bardziej gotowi na rozwijanie naszej relacji z Bogiem. — Tekst Bazowy SLAA, str. 129-130

Trzeźwość niekoniecznie pomaga mi unikać problemów lub im zapobiegać (chociaż nie znajduję się już w tak wielu niebezpiecznych sytuacjach jak kiedyś). Ale pomaga mi przechodzić przez przeciwności losu z łaską, zamiast znieczulać się w uzależnieniu, aby uciec od problemów. Moją reakcją na przeciwności losu w przeszłości było uciekanie przed nimi (zwykle w ramiona niebezpiecznego człowieka) z poczuciem, że jestem stracona. Przed trzeźwością los nigdy nie był moim przyjacielem. Ilekroć pojawiały się problemy, od razu wchodziłam w negatywne myślenie. Jeśli kuchenny zlew zapychał się, „Widać, że Bóg naprawdę mnie nienawidzi” było moją natychmiastową reakcją. Dziś zdaję sobie sprawę, że moja Siła Wyższa mnie kocha i dopóki trzymam się Jej blisko, razem poradzimy sobie ze wszystkim, co się wydarzy. Nigdy nie podobała mi się idea, że Bóg dopuszcza trudności w moim życiu, aby pomóc mi się rozwijać. Cierpienie nie powinno być częścią planu mojego Boga. Ale przechodzenie przez cierpienie z Bożą pomocą dało mi więcej wiary i nadziei, niż posiadałam w czasie aktywnego uzależnienia. Przeciwności losu pomogły mi wzrastać. Być może nigdy nie zrozumiem zamysłów Boga, wiem tylko, że jestem teraz silniejsza i bardziej zdolna do radzenia sobie z sytuacjami, które kiedyś wprawiały mnie w zakłopotanie.

Siło Wyższa, pomóż mi stawić czoła życiowym przeciwnościom.
