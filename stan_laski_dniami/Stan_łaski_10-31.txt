31 październik

a 
WINA

 Teraz mieliśmy prawdziwe poczucie głębokiego uwolnienia się od przeszłości! Byliśmy wolni od dużej części poczucia winy z powodu wyrządzonego przez nas zła, wolni od wstydu z powodu braku naszych wewnętrznych wartości. [Pozwoliliśmy] ziarnom naszej osobistej pełni, by zakorzeniły się w nas i wzrastały. — Tekst Bazowy SLAA, str. 125

 Przed SLAA refleksja nad przeszłością nie była zbyt pogodna. Byłem zbyt zajęty zadręczaniem siebie za to, co zrobiłem. Nikt by mi nie wybaczył, więc po co w ogóle próbować przepraszać? Skończyłoby się na robieniu czegoś, czego bym żałował i jeszcze bardziej się zadręczał. Wpadłem w błędne koło poczucia winy i wstydu. Kiedy próbowałem zamieść pod dywan lub zignorować te uczucia, pojawiały się one w nieodpowiednich momentach, kiedy tylko jakiś wyzwalacz wywołał wspomnienia. Dzięki poświęceniu znacznego czasu na gruntowne wykonanie Czwartego i Piątego Kroku oraz dzieleniu się wieloma rzeczami z innymi, udało mi się uwolnić od poczucia winy na tyle, by doświadczyć uwolnienia się od duszącego uścisku przeszłości. A Ósmy i Dziewiąty Krok pomogły mi zrozumieć, że niektóre rzeczy, które uważałem za niewybaczalne, mogą zostać wybaczone. SLAA pomogło mi uświadomić sobie, że zamiast być wyjątkowo pełnym wad, jestem po prostu człowiekiem, a inni popełniali podobne błędy. Poczucie winy nie musiało mnie prześladować wiecznie, chyba że postanowiłem w nim trwać. Teraz, gdy znam prawdę, jedynym powodem, dla którego zdecydowałbym się w nim pozostać, byłoby to, że moje uzależnienie chce postawić mnie w sytuacji, w której będę musiał się uruchomić. Ta perspektywa przypomina mi o konieczności przepracowania i jak najszybszego uwolnienia się od uczuć rozżalenia.

 Moja inwentura Czwartego Kroku przypomina mi, że jestem wspaniałym człowiekiem.
LISTOPAD
