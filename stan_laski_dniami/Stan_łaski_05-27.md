# 27 maja

## Następna właściwa rzecz 

> Odkryłem, że muszę mieć wyznaczony jakiś cel albo wpadnę w kłopoty. Zawsze z trudem przychodziło mi proszenie innych ludzi o pomoc, ale absolutnie konieczne okazało się odstawienie przeze mnie fałszywej dumy i podniesienie słuchawki telefonu, kiedy czułem, że sprawy wymykają mi się z ręki. (...) muszę wkładać energię w zdrowienie i robić wszystko, żeby pozostać trzeźwym. — Tekst Bazowy SLAA, str. 263

Skąd mam wiedzieć, co jest właściwe? Pomocne jest sporządzenie listy za i przeciw, ale żeby znaleźć odpowiedzi, modlę się i medytuję. W mojej chorobie nie byłem w stanie widzieć następnej właściwej rzeczy, ponieważ nie potrafiłem słuchać mojej Siły Wyższej ani innych we Wspólnocie. Nie miałem pokory, by myśleć, że czyjakolwiek opinia ma znaczenie. Często właściwe postępowanie wiązało się z bólem lub niedogodnościami z mojej strony. Unikałem tego za wszelką cenę. Przerabianie Kroków SLAA zmieniło to wszystko dla mnie. Zacząłem wierzyć w Siłę Wyższą. Odkąd zacząłem słuchać woli Boga, podjęcie działań, które nadawały kierunek, prowadzący do ​​o wiele szczęśliwszego i pogodniejszego życia, okazało się znacznie mniej bolesne. Wykonywanie Kroków według kolejności ze sponsorem ujawniało kolejne właściwe działanie. Nie muszę od razu zmagać się z całym problemem. Mogę wykonywać jeden krok na raz i po prostu robić to, co jest teraz w zasięgu mojej ręki. Kiedy uwierzyłem, byłem w stanie powierzyć moją wolę i moje życie Sile Wyższej i posprzątać bałagan wynikający z nieuporządkowanych spraw mojej przeszłości. Wykonałem zadośćuczynienia i kontynuowałem pracę nad duchowym postępem. Mogę nie zawsze być na dobrej drodze, ale podjęcie tych działań pomaga mi dostrzec i zrobić następną właściwą rzecz.

Modlę się i medytuję, słuchając woli mojej Siły Wyższej.
