19 kwietnia

TRADYCJA ÓSMA

 Działalność we Wspólnocie SLAA powinna na zawsze pozostać honorowa, możemy jednak zatrudniać osoby wykonujące zawodowo pracę w służbach SLAA. — Główne Dokumenty SLAA, „Dwanaście Tradycji”

 Pieniądze i duchowość nie idą w parze. Krok Dwunasty działa jedynie, gdy jeden uzależniony od seksu i miłości rozmawia z drugim i za darmo przekazuje to, co za darmo zostało mu przekazane. Jeśli motywem są pieniądze, spiker lub sponsor traci wiarygodność. Osoby uzależnione od seksu i miłości przestają słuchać i nie wierzą komuś kto niesie posłanie w ramach 12 Kroku i bierze za to pieniądze. Specjalni pracownicy otrzymują wynagrodzenie za pracę w służbach SLAA, by zapewnić wspólnocie sprawne funkcjonowanie, ale nigdy nie odnosi się to do bycia spikerem czy sponsorem. Ta Tradycja pomogła mi osobiście – wcześniej patrzyłem na ludzi przez pryzmat ich osiągnięć i kariery. Często znajdowałem się w stanie „porównywania się i rozpaczania”. Ósma Tradycja mówi mi, że prawdziwa wartość wypływa z identyfikacji tego, kim jesteśmy w środku, a nie z tego, co robimy. Trzeźwy członek SLAA, który ma małe mieszkanie w mieście, jest bardziej odpowiedni, aby pomóc drugiej osobie w pracy nad 12 Krokami niż nietrzeźwy członek mieszkający w willi na wzgórzu.

 Moją pracę nad Dwunastym Krokiem traktuję jako wolontariat i koncentruję się na pogłębianiu duchowego połączenia z moją Siłą Wyższą. 
