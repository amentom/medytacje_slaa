30 kwietnia

WALKA O WŁADZĘ

 Jakież poczucie bezpieczeństwa dawała nam wiedza, że możemy podsycać niepewność w innych, czyniąc ich wszystkich bardziej potrzebującymi i zależnymi od nas, wzmacniając w ten sposób nasze własne poczucie dobrostanu? Cieszyliśmy się władzą, jaką seksualny urok nam dawał poprzez wzmacnianie naszej dominacji nad innymi, poprzez sugerowanie, że mogą zostać zastąpieni. — Tekst Bazowy SLAA, str. 101

 Pamiętam, ile było płaczu i dramatycznych sytuacji w moich związkach, zanim zaczęłam trzeźwieć. Wszystko, co robiłam, miało na celu zdobycie władzy w związku. Strategicznie flirtowałam, ignorowałam, porzucałam lub wywoływałam dramatyczne sytuacje. Potrzebowałam reakcji drugiej osoby, która dałaby mi zapewnienie, że mam nad nią władzę. Nawet jeśli byłam śmiertelnie przerażona utratą tych osób, potrafiłam sugerować im, że mogą zostać zastąpieni. Dopóki podsycanie niepewności w partnerach dawało mi wypaczone poczucie bezpieczeństwa, dopóty nie miało znaczenia, że tracili do mnie zaufanie z powodu takiego zachowania. Taka walka o władzę obróciła się przeciwko mnie. Tak długo, jak polegałam na tych strategiach, niszczyłam związek. W jakim bagnie się znajdowałam, jeśli przejrzeli mój blef. Trzeźwi członkowie SLAA pokazali mi, że przy budowaniu zaufania i bliskości znacznie lepiej sprawdza się otwartość i uczciwość. Czasami w związku można pójść na kompromis, to nie jest kwestia życia lub śmierci. Ilekroć czuję pragnienie posiadania władzy nad kimś innym, mogę zrobić inwenturę lęku i sprawdzić swoje motywy. To uczucie zwykle słabnie, gdy oddaję je mojej Sile Wyższej i ufam, że wszystko jest tak, jak być powinno. 

 Krzewiąc harmonię i uzdrawianie w relacjach, rezygnuję z potrzeby kontroli.
MAJ
