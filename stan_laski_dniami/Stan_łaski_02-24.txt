24 lutego

TĘSKNOTA
 Poprosiliśmy o usunięcie tęsknoty za osobą albo za określonym obszarem seksualnego polowania, a dostawaliśmy wybór. Kiedy dobrowolnie wybraliśmy unikanie tych miejsc i tych ludzi, tęsknota łagodniała. — Tekst Bazowy SLAA, str. 118
 Kiedyś upajałam się tęsknotą. Wielokrotnie słuchałam wszystkich tragicznych piosenek o miłości. W kółko odtwarzałam w głowie każdą tragiczną scenę z obiektem, niczym zły film. To było źródło pocieszenia. Nawet w związkach z innymi kochankami zawsze potajemnie miałam tę jedną osobę, za którą tęskniłam. Tak bardzo utknęłam w grzęzawisku tęsknoty, że nie mogłam uwolnić się od mojego uzależnienia i nieuchronnie wracałam z powrotem do swojego obiektu. Tęsknota dotyczy życia w przeszłości lub pragnienia, aby przyszłość była inna. Moja sponsorka uświadomiła mi, że zamiast zmierzyć się z rzeczywistością, przypisuję magiczne cechy moim obiektom. Wiele długich lat marnotrawionych przez tęsknotę sprawia, że wydaje się to zbyt trudne do zaprzestania, ale dzięki zdrowieniu w innych sferach mojego uzależnienia wiem, że zdrowienie jest również możliwe w tym obszarze. SLAA nauczyło mnie żyć w rzeczywistości.
 Dziś biorę odpowiedzialność za swoje życie, żyję w rzeczywistości i robię kolejną właściwą rzecz.
