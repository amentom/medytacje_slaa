
# 14 sierpnia

## Po odstawieniu

> Zobaczyliśmy, że możemy żyć pomimo bólu odstawienia, bez wracania do naszych starych schematów i poczuliśmy, że Siła, która to sprawiła, pochodzi spoza nas. — Tekst Bazowy SLAA, str. 103

Kiedy odstawienie się zakończy? Kiedy mogę znów zacząć randkować? Kiedy mogę znowu uprawiać seks? Oto niektóre z pytań, które możemy sobie zadawać, przechodząc przez nieodzowny ból odstawienia. Odpowiedź na wszystkie z nich nadejdzie, gdy będziemy w stanie przestać je zadawać. Jeśli chodzi o odstawienie, nie ma określonych ram czasowych. Jak sugeruje Tekst Bazowy SLAA, kiedy nie mamy już obsesji na punkcie tych pytań, przechodzimy proces odstawienia i być może jesteśmy wystarczająco zdrowi, aby rozpocząć intymny związek. Czy po ustąpieniu bólu związanego z odstawieniem wychodzimy na światło słoneczne myśląc, że jesteśmy wyleczeni? Czy myślimy: Cóż, już nigdy tego nie zrobię, nauczyłem się swojej lekcji i dajemy sobie przyzwolenie na odpoczynek? Dobrze jest być wdzięcznym za przejście przez odstawienie, ale to nie czas na przejście w stan spoczynku. Mityngi, gdzie możemy podzielić się naszym doświadczeniem, pomogą nowoprzybyłym dostrzec światło na końcu tunelu. Pokazuje to, że istnieje nadzieja na wyjście z odstawienia jako osoba w pełni kompletna. Słuchanie nowoprzybyłych, przechodzących ból odstawienia, przypomina nam, że nie chcemy ani nigdy nie musimy do tego wracać, jeśli pozostaniemy na ścieżce zdrowienia.

Siło Wyższa, poprowadź mnie przez odstawienie i pozwól mi wspierać innych w tym procesie.
