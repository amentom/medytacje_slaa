13 kwietnia

UDAWAJ AŻ DO SUKCESU

 Wyglądało na to, że niezbędne jest przejście przez śmierć wszystkiego, co dotychczas było mną w relacjach ze światem. Konieczne jest doświadczenie rozpadu mojego dotychczasowego „ja" […] nie mam żadnej gwarancji osiągnięcia określonych wyników. Musiałem pozwolić, aby ten proces poniósł mnie tam, gdzie zdoła. — Tekst Bazowy SLAA, str. 39-40

 W okresie przechodzenia przez odstawienie, gdy stawałam się osobą, którą naprawdę jestem, czułam się jak oszust. Nigdy wcześniej nie miałam prawdziwej godności osobistej. Moje reakcje na stres zawsze wiązały się z jakąś formą uruchomienia się. Moja sponsorka zaleciła mi zachowywać się tak, jakbym była już trzeźwą osobą posiadającą godność osobistą, jaką chciałam być. Powiedziała, że im częściej będę podejmować pozytywne działania, niezależnie od tego, czy czuję się do nich zdolna, czy nie, tym bardziej normalne staną się te działania. Podejmowanie działań na trzeźwo było dziwne, jakby robił to ktoś inny. Ale im więcej praktykowałam takie podejście, tym lepiej potrafiłam sprawić, że taka postawa była moją pierwszą reakcją. Kiedy się myliłam, moja Siła Wyższa pokazywała mi inną drogę lub ujawniała coś, czego potrzebowałam się nauczyć. Pamiętam jak na studiach, mawiałam, że ludzie z elokwentnym zasobem słownictwa byli „aktorami” i „snobami”, a ja gdziekolwiek się pojawiałam ciągle wyrażałam się wulgarnie, żeby „być prawdziwą”. Rzeczywistość tej sytuacji jest taka, że wyglądałam na ignorantkę, a ci „aktorzy” dochodzili do robienia wielkich rzeczy. Nie muszę się poniżać, aby być wierną temu, kim jestem. Mogę „zachowywać się tak, jakbym” i nadal być prawdziwą sobą.

 Pozwalam sobie udawać, dopóki tego nie osiągnę, ufając mojej Sile Wyższej.
