18 kwietnia

PRAWDZIWA MIŁOŚĆ

 Pokonywaliśmy drogę ku głębszej komunikacji, zrozumieniu i współpracy. To znaczy - ku partnerstwu. — Tekst Bazowy SLAA, str. 63

 Prawdziwa miłość wymaga uwagi i akceptacji. Nie więzi ukochanej osoby. Nie jest to fantazja ani projekcja własnych potrzeb, ale szacunek dla drugiej osoby. W prawdziwej miłości obie strony są gotowe wyrzec się kontrolowania siebie nawzajem i odpuścić efekty swoich wysiłków. W prawdziwej miłości rozumiemy też, że inni ludzie mają własną relację z siłą większą od nich samych i muszą dokonywać swoich własnych wyborów. Nawet jeśli uważamy, że osoby, które kochamy się mylą, chcemy dla nich tego, co uznają za najlepsze dla siebie. W końcu każdy z nas może uczyć się tylko dzięki popełnianiu własnych błędów. Możemy mieć jedynie nadzieję, że ten, kogo kochamy, będzie szukał przewodnictwa Siły Wyższej w dążeniu do własnego dobra. Dwanaście Kroków pomaga nam uprzątnąć gruzy przeszłości i zbudować silniejszy fundament pod relacje z innymi. Nasze elementarne relacje muszą najpierw być z nami samymi i Siłą Wyższą. Wtedy możemy cieszyć się współpracą w partnerstwie.

 Używam narzędzi programu, aby oczyścić swoją stronę ulicy i wzrastać w kierunku prawdziwej miłości.
