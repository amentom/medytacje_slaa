
# 17 sierpnia

## Medytacja

> Medytacja mogła być czasem przeznaczonym specjalnie do tego celu albo być po prostu chwilą cichego słuchania, zatrzymania własnych myśli, aby pozwolić planowi Boga przeniknąć do naszej świadomość. Sposób czy ilość czasu poświęconego na te praktyki nie miały znaczenia, o ile tylko były one wystarczająco częste i miały miejsce systematycznie każdego dnia. — Tekst Bazowy SLAA, str. 130

Przed przyjściem do SLAA medytacja wydawała się jakąś magiczną rzeczą, w której uczestniczyły tylko transcendentne byty. Zbyt mocno stąpałem po ziemi, by oddawać się takim praktykom. Tak więc kiedy mój mityng dodał 10 minut medytacji w ciszy, mogłem usiąść i robić listę rzeczy, jakie miałem później do zrobienia tego dnia. Czasami mogłem prowadzić rozmowy z ludźmi w mojej głowie. Moje myśli krzyczały niczym dwulatki biegające w mojej głowie. Ilekroć mogłem wyciszyć myśli, pojawiała się blokada uniemożliwiająca Bożym ideom prześlizgnięcie się do świadomości. Może to była niepewność – myślenie, że nie jestem wystarczająco dobry, by Bóg kiedykolwiek do mnie przemówił. A może nie ufałem Bogu na tyle, aby mógł mi On pomóc. Spędziłem dużo czasu na dyskusjach, czy ludzie potrafią odróżnić wolę Boga od swojej własnej. Potrzebowałem pamiętać, że nie mogę wykorzystać swojego intelektu do pracy nad sprawami duchowymi. Slogan „Nie bierz tego na rozum, bo intelekt cię zawiedzie” pomógł mi odłożyć myśli na bok i skoncentrować się na wyciszeniu umysłu. Im więcej praktykowałem, tym łatwiejsze to się stawało. Dziś koncentruję się na oddychaniu podczas medytacji i wyobrażam sobie, jak wyzbywam się myśli. Pytam Boga o Jego wolę i zatrzymuję się, by posłuchać.

Dzisiaj praktykuję słuchanie w ciszy i proszę o przewodnictwo moją Siłę Wyższą.
