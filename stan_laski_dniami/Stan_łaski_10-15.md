15 październik

a
ZAGUBIENIE

 Nie mogłem jednak nikomu powiedzieć, kim NAPRAWDĘ jestem, i czułem się zagubiony za tą fasadą. Sex był sposobem na zatrzymanie zegara, ucieczką, kiedy reszta świata okazywała się nie do zniesienia. — Tekst Bazowy SLAA, str. 310

 Zatracenie się w uzależnieniu i bycie aktorem na scenie życia, prezentowanie tego, kim chcemy być w świecie, zamiast pokazywania swojego prawdziwego „ja”, powoduje zamęt, z którego trudno się wyzwolić. Kiedy zatracałam się w seksie, być może na chwilę „zatrzymywało to zegar”, ale kończyło się jeszcze większym zamieszaniem, ponieważ byłam z niedostępnymi partnerami. Słysząc jak mówi: „Muszę wrócić do mojej partnerki” zaraz po tym, jak uprawialiśmy seks, jest trudne do pogodzenia w umyśle osoby uzależnionej. Rozdarta pomiędzy ulgą a poczuciem winy, nie potrafię dostrzec realności tej sytuacji. W czynnym uzależnieniu błąkałam się wszędzie naokoło, próbując zrozumieć swoje położenie. Dlaczego zachowywałam się w ten sposób, skoro sprawiało mi to tyle bólu? „Chcę tego teraz” tak absorbowało moją uwagę, że uniemożliwiało mi pozostanie w kontakcie ze sobą i swoimi obowiązkami. Bez Siły Wyższej, której mogłabym powierzyć moje troski i prosić o odpowiedzi, dryfuję po świecie w zależności z której strony wiatr zawieje. Nie potrafiłam oprzeć się na żadnej idei, która uczyniłaby moje życie pełnym spokoju i przyniosła mi pogodę ducha oraz trzeźwość. SLAA i Wyższa Siła pokazały mi drogę wyjścia z mojego zagubienia i od tamtej pory postanowiłam pozostać w tym rozwiązaniu. 

 Dzisiaj moje myśli kieruję do mojej Siły Wyższej i proszę o zrozumienie oraz cierpliwość.
