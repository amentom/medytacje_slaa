9 grudnia

TRZECIA CECHA CHARAKTERYSTYKI 

 Obawiając się życia bez seksu lub zaangażowania uczuciowego, odczuwamy przymus poszukiwania i angażowania się w jeden związek za drugim, czasem będąc w więcej niż jednej relacji seksualnej lub uczuciowej w tym samym czasie. — Główne Dokumenty SLAA, „Charakterystyka Uzależnienia od Seksu Miłości".

 Przed przystąpieniem do SLAA, wchodziłam w związek za związkiem. Nieraz miałam partnera, który zakładał, że jestem z nim w relacji monogamicznej, a potem miałam kogoś na boku. Robiłam to w kółko, kompulsywnie i bez żadnej samoświadomości. W środku miałam głębokie poczucie samotności i braku. Po zwróceniu się o pomoc do zewnętrznych źródeł, rozmowach z ludźmi z SLAA i z moją sponsorką, zdałam sobie sprawę, że wynika to z moich doświadczeń w dzieciństwie, kiedy czułam się porzucona i zaniedbana. Jako osoba dorosła nadal nosiłam w sobie te uczucia, mimo że w rzeczywistości nie doświadczałam deprywacji w moim życiu. Moim lekarstwem było wchodzenie w jedną relację seksualną za drugą. Nawet emocjonalne i romantyczne relacje, które nie były seksualne, ale były w jakiś sposób intrygujące lub ekscytujące, trzymały mnie z dala od moich uczuć. Był to sposób na ucieczkę, nie inny niż w przypadku alkoholika czy narkomana, który ucieka używając alkoholu czy narkotyków. Odkąd wstąpiłam do SLAA, potrafię przyznać i zaakceptować, że czasami mam poczucie braku i osamotnienia, ale nie muszę się uruchamiać z tego powodu. Mogę po prostu mieć swoje uczucia.

Jestem aktywna w moim programie zdrowienia i w pełni akceptuję to, gdzie dziś jestem.
