10 września

UWAGA I SKUPIENIE

 Wielu z nas było tak otępiałych, że tylko podmuch fizycznej i uczuciowej intensywności w wyniku seksualnego lub miłosnego „strzału” mógł przeniknąć i ożywić nasze coraz bardziej przytępione, rozpustne istnienia. Jak chwilowy impuls elektryczny pobudzający kogoś wycieńczonego i zamroczonego uzależnieniowy strzał podrywał nas i dawał chwilową iluzję, że jesteśmy żywi i żyjemy naprawdę. — Tekst Bazowy SLAA, str. 96

 Gdybym poświęcił tyle samo uwagi swojej karierze, finansom i duchowości, ile poświęcałem tworzeniu intryg i próbom osiągnięcia seksualnego i emocjonalnego haju, byłbym teraz supergwiazdą, miliarderem, Buddą. Dobrą i złą wiadomością jest to, że moje zdrowienie w istocie zależy od tego, gdzie i kiedy skupiam swoją uwagę. Kiedy moje finanse, życie zawodowe lub przyjaciele wymagają mojej energii i czasu, skupiam się na tym. Kiedy potrzebuję aprobaty lub brakuje mi duchowości, temu właśnie poświęcam uwagę. Prawda jest taka, że nie zawsze mnie to interesuje. Długo walczyłem, aby unikać prawdy o moim życiu udając, że problemy nie istnieją. Tak wygląda moje uzależnienie od seksu i miłości. Kiedy odpowiednio dzielę swoją energię, nie mam tej rozpaczliwej potrzeby i nie muszę zachowywać się jak wampir, wysysający całą uwagę z otoczenia. Nie czuję już tej desperacji, ponieważ sprawy, którymi trzeba się zająć, są już ogarnięte.

Dzisiaj skupiam się na moich emocjonalnych i duchowych potrzebach.
