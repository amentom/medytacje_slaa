
# 8 sierpnia

## Dziewiąta cecha charakterystyki

> Unikamy odpowiedzialności za samych siebie, poprzez wiązanie się z ludźmi emocjonalnie niedostępnymi. — Główne Dokumenty SLAA, „Charakterystyka Uzależnienia od Seksu i Miłości”

Kiedy próbowałam naprawić mojego partnera, nie miałam czasu, by zwrócić uwagę na trudności wynikające z mojego dzieciństwa, by rozwiązać problemy z własnym życiem zawodowym, a nawet by zrobić pranie. Próba pomocy osobie niedostępnej emocjonalnie karmi moje uzależnienie od dramatu. Sytuacje mogą stać się bardzo dramatyczne, kiedy konfrontuję kogoś, kto nie chce zmierzyć się z emocjami. Ciekawe, że ta charakterystyka używa słowa „wiązanie się”. Niedostępna osoba nie chce, żebym wtrącała się w jej życie. W sytuacji, o której mówi dziewiąta cecha charakterystyki zmarnowałam dużo cennego czasu na próby ciągłego wyjaśniania i starania się o mojego partnera. Równie dobrze mogę przyznać, że to było prześladowanie. Kiedy trafiłam do SLAA, nie chciałam przyznać, że to cecha mojego uzależnienia. To po prostu normalny związek, prawda? Ale w charakterystyce było to czarno na białym. Na którymś mityngu, na który poszłam, był nawet wydrukowany wielką czcionką cały dokument charakterystyki, aby wszyscy mogli się do niej odnieść. Nie mogłam już tego ignorować. Musiałam zacząć patrzeć na siebie zamiast na wady mojego partnera. Nikt nie pozwolił mi tak po prostu siedzieć i narzekać; musiałam przystąpić do działania z krokami.

Dzisiaj skupiam się na sobie i swoim zdrowieniu.
