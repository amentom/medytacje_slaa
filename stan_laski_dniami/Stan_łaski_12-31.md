
# 31 grudnia

## Doświadczenie

> Gdy zrozumieliśmy, jak pomocna była ta sieć wsparcia, poczuliśmy, że nie jest dla nas konieczna wiara w jakiegoś określonego Boga czy bóstwo. Odpowiedzią na naszą potrzebę wiary mogła być afirmująca nadzieja, poczucie możliwości duchowego przewodnictwa, jakie już pojawiło się w doświadczeniu członków SLAA, którzy przeżyli to przed nami. — Tekst Bazowy SLAA, str. 103

Ci w SLAA, którzy mają wieloletnie doświadczenie w programie i sponsorowali wiele osób, mogą nas wiele nauczyć. Wciąż przychodzą i dają nam przykład, jak radzić sobie w życiu. Nawet jeśli doświadczają trudności, to nadal pojawiają się i podejmują swoje zobowiązania. Przyczyniają się do tego, że sieć wsparcia SLAA ciągle trwa i są żywym dowodem na to, że program działa i że jest nadzieja. Wystarczy sam fakt, że są na mityngach, a nie gdzieś tam, siejąc spustoszenie i demolując życie swoje i innych. Czasami mówią rzeczy, które zapadają w pamięć nowym osobom we wspólnocie, a to może dać im nadzieję. Dzielą się swoimi doświadczeniami zarówno w chorobie, jak i w zdrowieniu, więc możemy zobaczyć, jak daleko zaszli. Bycie we wspólnocie pozwala nam zadawać pytania, które mogą dać nam wgląd w to, jak radzić sobie z własnymi problemami. Rzadko kiedy pojawiały się trudności, z którymi mój sponsor nie miał do czynienia. Tak jak mój sponsor dzielili się swoim doświadczeniem, siłą i nadzieją, a to pomagało mi znaleźć odpowiedzi, których potrzebowałem. Jeśli sami nie mieli takich doświadczeń, mieli grupę innych osób o długim stażu trzeźwości, których mogli zapytać. Wspólnota pomaga mi radzić sobie z życiem w sposób rozsądny i trzeźwy.

Codziennie czerpię z doświadczenia, siły i nadziei innych. Dzielę się tym, co zyskałem w programie i niosę to posłanie innym potrzebującym, uzależnionym od seksu i miłości.

