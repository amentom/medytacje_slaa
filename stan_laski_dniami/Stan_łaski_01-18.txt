18 stycznia

SIÓDMA TRADYCJA
 Każda grupa SLAA powinna być całkowicie samowystarczalna i odmawiać wsparcia materialnego z zewnątrz. — Główne Dokumenty SLAA, „Dwanaście Tradycji".
 Bycie samowystarczalnym może być wyzwaniem dla osób uzależnionych. Marnowaliśmy tak wiele pieniędzy i czasu na nasz nałóg. Nigdy nie uzyskałem odpowiedniego wykształcenia w szkole wyższej, które umożliwiłoby mi zdobyć wymarzoną, dobrze płatną pracę. Dla uzależnionych od seksu i miłości powodem do dumy może być usidlenie bogatego ratownika, który sprawi, że wszystkie ich obawy związane z pieniędzmi znikną. Po co szarpać się z pracą bez końca i obskurnymi mieszkaniami, skoro mój nałóg może zapewnić mi podróże po całym świecie i posiadłości? Kto płaci orkiestrze, decyduje o repertuarze. Bycie samowystarczalnym owocuje poczuciem własnej wartości, ponieważ nie musimy odpowiadać przed nikim poza Bogiem i samym sobą. Dotyczy to również grup SLAA. To jest powód, dla którego odmawiamy dotacji z zewnątrz. Mamy rozsądne rezerwy, pokrywamy wydatki bieżące z wpłat od naszych własnych członków i nie przyjmujemy darowizn powyżej 20.000 dolarów rocznie od indywidualnych członków. Przestrzeganie tych zasad pomaga SLAA skupić się na swoim głównym celu: pomocy uzależnionym, którzy wciąż jeszcze cierpią.
 Jestem wdzięczny za to, że dzisiaj mogę zapewnić sobie konieczne wsparcie. Nie jestem sam.
