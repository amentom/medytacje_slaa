
# 27 czerwca

## Realizacja celów

> Ulatniało się wiele z tego, co myśleliśmy o tym, jacy byliśmy i bez czego, jak się nam wydawało, nie moglibyśmy żyć. Kiedy stało się to dla nas bardziej jasne, nasze postawy gruntownie się zmieniły. Czuliśmy głębokie pragnienie doświadczania woli Boga we wszystkich obszarach naszego życia, ze względu na tę wolę samą w sobie, a nie ze względu na jakiś ograniczony, samodzielnie określony cel. Staliśmy się naczyniami bardziej dostosowanymi do Bożych celów. — Tekst Bazowy SLAA, str. 116

Przed trzeźwością cele były tylko kłopotem, który przeszkadzał mi w uzależnieniu od seksu i miłości lub były przytłaczającymi, nie do pokonania przeszkodami. Wszystkie moje wyszukane marzenia o sławie i fortunie miały służyć mojemu uzależnieniu od seksu i miłości. Skrajnie skupiony na sobie, nie wiedziałem, jak wyznaczać realistyczne cele, nie mówiąc już o ich realizacji. Proces trzeźwienia i praca nad Krokami w SLAA przemieniły moją osobowość. Cele zaczęły nabierać kształtu wokół mojego postrzegania woli Siły Wyższej zamiast mojej własnej. Kiedy czułem, że Bóg wymaga ode mnie zbyt wiele, a cel jest nieosiągalny, nie bałem się poprosić o pomoc. Dzieliłem się zarówno trudnościami, jak i zwycięstwami. Kiedy dzieliłem się swoimi trudnościami, ludzie będący w SLAA identyfikowali się i czasem oferowali wsparcie. Kiedy dzieliłem się swoimi zwycięstwami, oklaskiwali wysiłek, co pokazywało nowym osobom siłę programu. Uświadomienie sobie, że jestem człowiekiem i nie mogę zrobić wszystkiego naraz lub natychmiast, bardzo mi pomogło. Podejmuję sprawy jeden dzień na raz i pozwalam im rozwijać się zgodnie z zamierzeniami Siły Wyższej.

Wyznaczam sobie realistyczne cele i podejmuję dzisiaj działania, aby się do nich przybliżyć.
