30 Stycznia

ATRAKCYJNOŚĆ FIZYCZNA
 Zaczęliśmy rozumieć, że nasza choroba, będąca czymś znacznie więcej niż tylko metodą na zatrzymanie czasu za sprawą przyjemności i intensywności doznań, uformowała naszą osobowość w taki sposób, aby maksymalizować naszą zdolność do osiągnięcia uzależnieniowego haju! Wygląd fizyczny, maniery, sposób, w jaki prowadziliśmy naszą karierę zawodową lub inne aktywności, wiele cech szczególnych, które uważaliśmy za nasze znaki firmowe, tego, kim jesteśmy, były zaprojektowane w taki sposób, żeby służyły uzależnieniu od seksu i miłości. — Tekst Bazowy SLAA, str. 101
 Ilekroć czułam do kogoś pociąg, mogłabym kłamać, oszukiwać i kraść, żeby być z nim. Jeśli obiekt był atrakcyjny, a nie znosiłam jego osobowości, ignorowałam to czerwone światło. Wiele wad może zostać przeoczonych, gdy są przyćmione przez piękno. Kiedy odczuwałam silny pociąg fizyczny, myślałam, że zachodzi chemia między nami (chemia naszego ciała pasowała do siebie, a więc to dopasowanie zostało stworzone w Niebie). Poświęciłam wiele czasu i pieniędzy na poszukiwaniu tej iskry. W trzeźwości trudno jest znaleźć równowagę pomiędzy dbaniem o swój wygląd i zdrowe poczucie własnej wartości a próbą przyciągnięcia czyjejś uwagi aby dowartościować się w nieodpowiedni sposób. Pewnego razu mój obiekt obsesji zaczął kręcić się na moich mitingach, więc zaczęłam nosić coraz bardziej odsłaniające ubrania, racjonalizując, że jest to „strój biznesowy”. Kolega zadzwonił do mnie w tej sprawie, mówiąc, że jestem drapieżna i próbuję zwabić osobę chorą duchowo, bezbronną. Przebudziłam się, sprawdziłam motywy i wróciłam do normalnego „nudnego” biznesowego stroju. Mogę wystroić się, kiedy jest to właściwe, a moje motywy są czyste. Erotyczny urok najlepiej zostawić tym, którzy sobie z nim radzą.
 Dbam o to, jak dziś wyglądam. Patrzę na myśli o swoim wyglądzie z odpowiedniej perspektywy.
