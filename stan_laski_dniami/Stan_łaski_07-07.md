
# 7 lipca

## Mówienie "nie"

> Teraz widzę, że rośnie we mnie siła do odpowiadania „nie” na sytuacje, o których wiem, że są niewłaściwe. Takie, które doprowadzą do zachowań, w których doświadczę ostatecznie poczucia bezsensu. Mam również coraz więcej siły, aby odpowiedzieć „tak” na różne inne zaproszenia pojawiające się w moim życiu, takie, co do których przeczuwam, że będą budujące i będą prowadzić do wewnętrznego uwolnienia. — Tekst Bazowy SLAA, str. 337

Mówienie „nie” nigdy nie było fajne w czasach mojego uzależnienia. Musiałem być w stanie zrobić wszystko, żeby zaimponować ludziom. Tak desperacko potrzebowałem, żeby ludzie mnie polubili, a nie wierzyłem w Siłę Wyższą, więc nie mogłem powierzyć rezultatu mówienia „nie” Bogu. To, że nigdy nie wiedziałem lub nie dbałem o to, co jest dla mnie dobre, też raczej nie pomagało. Dochodzący do tego strach, że jeśli powiem „nie”, spotkam się z fizyczną agresją lub stracę coś cennego, wtedy było to prawie niemożliwe. Przechodziłem przez życie bez własnych granic. Później SLAA nauczyło mnie, że potrzebuję zastosować zasadę „brak kontaktu" co do pewnych ludzi, którzy mają szkodliwy wpływ na moje życie. Musiałem przestać mówić „tak” niewłaściwemu zachowaniu mojemu i innych. Potrzebowałem powiedzieć „tak” działaniom budującym poczucie własnej wartości. Na początku konieczna okazała się pomoc moich przyjaciół, aby odróżnić te dwie rzeczy. Ale w końcu nauczyłem się rozpoznawać, które działania były budujące i prowadzące do życia wolnego od nałogu w przeciwieństwie do napędzanych lękiem lub potrzebą uwagi i miłości. Dzisiaj jestem inną osobą, żyję w innym świecie dzięki tym lekcjom życia, które uzyskałem w SLAA.

Dzisiaj mówię "nie" kiedy jest to właściwe, a rezultaty tego pozostawiam mojej Sile Wyższej.
