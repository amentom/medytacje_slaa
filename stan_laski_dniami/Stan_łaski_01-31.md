
# 31 stycznia


## Zdrada

> Wypełniły mnie złość i uczucie zniewagi. Ryczałam i wrzeszczałam na niego w nadziei, że złagodzi to intensywny ból, jaki czułam z powodu zdrady. (...) jeśli dam radę (...) uwierzyć, że jest nieczuły i nikczemny, to oszczędzę sobie dojmującego cierpienia utraty kogoś, kogo naprawdę kocham. — Tekst Bazowy SLAA, str. 77

Jako osoby uzależnione od seksu i miłości często wybieramy partnerów, którzy są typem, który nas zdradza lub my zdradzamy innych, aby spróbować zaspokoić nasze potrzeby. Kiedy polegamy na innych ludziach (zamiast na sobie i Bogu), aby zaspokoić wszystkie nasze potrzeby, zdrada jest bardziej intensywna. Jeśli zdradzamy, konsekwencje są bardziej dotkliwe. Potrzebujemy mieć grupę wsparcia, na której możemy polegać. Ale jeśli pogłębiamy naszą chorobę, nie możemy uzyskać pomocy, gdy tracimy zaufanie. Jesteśmy bezsilni. Musimy mieć wielu partnerów, kłamać na temat popełnianych błędów, utrzymywać tajemnice i ufać niegodnym zaufania ludziom. Utrzymanie naszego dostępu do seksu i miłości jest ważniejsze niż jakikolwiek poziom uczciwości czy godności. SLAA, poprzez modlitwę i Dwanaście Kroków wskazuje nam drogę wyjścia. Uczymy się powoli wyjawiać nasze tajemnice dzieląc się z naszym sponsorem i przyjaciółmi w zdrowieniu. Uczymy się być uczciwi w naszym Czwartym i Piątym Kroku i ostatecznie w naszym codziennym życiu. Towarzyszy nam godność i nie musimy się już martwić, że domek z kart runie wokół nas, ukazując nasze zdrady w dramatycznej odsłonie.

Pokazuję tym, których kocham, kim naprawdę jestem. Jestem otwarty, uczciwy i bezpośredni.
