28 maj

a 
AKCEPTACJA 

 Choć w naszym zdrowieniu przeszliśmy długą drogę, to jednak z powodu naszej woli, która nie otrzymywała pomocy z zewnątrz, wciąż byliśmy niezdolni do kształtowania naszego życia w konsekwentnie pozytywny sposób. Rzeczywistość takiej oceny siebie była prawdą, którą mogliśmy teraz zaakceptować, jeśli nie z wdzięcznością, to przynajmniej bez oporu. Ta akceptacja prawdy i gotowość do pozwolenia Sile, która pochodziła spoza nas, aby kontynuowała robienie tego, czego nie mogliśmy sami zrobić dla siebie, BYŁA pokorą. — Tekst Bazowy SLAA, str. 116

 Historia z Wielkiej Księgi AA pomogła mi tak bardzo z koncepcją akceptacji, że wydrukowałem część niej na kartce papieru i powiesiłem w moim mieszkaniu jako przypomnienie. “Akceptacja jest odpowiedzią na wszystkie moje obecne kłopoty. Gdy jestem wzburzony, to dzieje się tak dlatego, że nie akceptuję jakiejś osoby, rzeczy lub sytuacji, jakiegoś miejsca lub faktu z mojego życia, i nie zaznam spokoju, dopóki nie zaakceptuję tego, że ta osoba, to miejsce, ta rzecz lub ta sytuacja są dokładnie takie, jakie powinny być w danym momencie. Nic, absolutnie nic nie dzieje się w Bożym świecie przez pomyłkę. Dopóki nie zaakceptowałem mojego alkoholizmu, nie mogłem utrzymać trzeźwości. Jeśli całkowicie nie zaakceptuję życia, i to na jego warunkach, nie będę szczęśliwy. Muszę bardziej skoncentrować się na tym, co ma zmienić się we mnie i w moim nastawieniu, niż na tym, co musi zmienić się w świecie.”. (Wielka Księga AA str. 422)
Odmowa zaakceptowania czegoś oznacza, że próbuję kontrolować rzeczy, a to zwykle powoduje obsesję i niepokój, gdy coś nie idzie po mojej myśli. W każdej sytuacji zadaję sobie pytanie: „Wolisz mieć rację czy być szczęśliwym?” Wybieram szczęście i robienie rzeczy na sposób Siły Wyższej zamiast mojego własnego.

 Akceptuję moją chorobę i miejsce, w którym jestem dzisiaj w moim życiu. 
