
# 8 czerwca

## Porównywania się

> W szczycie swojej obsesji możemy: (...) - porównywać siebie z tymi, którzy zdają się „mieć to wszystko”. — z ulotki „Romantyczna Obsesja”

Mój sponsor zwykł mawiać, że nie powinienem porównywać tego, jak się czuję w środku, do czyjegoś wyglądu zewnętrznego. Wewnątrz każdego z nas dzieje się więcej, niż ktokolwiek mógłby sobie wyobrazić, patrząc na nas. Fantazjujemy, zakładając, że każda osoba jest dokładnie tym, za kogo ją uważamy, opierając się na obserwacji jej wyglądu fizycznego i zachowania społecznego. Niejednokrotnie współpracownicy mówili mi, że zawsze wydaję się taki spokojny, że nic mi nie przeszkadza. Kiedyś odpowiedziałem ze śmiechem: „To wszystko jest fasadą”. Jeśli obraz, który przedstawiam światu, nie pokrywa się z tym, co jest w moim wnętrzu, to może to samo dotyczy wszystkich innych, których spotykam. Uczciwość obejmująca bezbronność, która ujawnia się na mityngach Dwunastu Kroków, daje mi szansę głębszego spojrzenia, poza wygląd zewnętrzny i wysłuchania doświadczeń innej osoby. Pozwala mi to poczuć sympatię do sytuacji mówiącego. Jeśli jestem w stanie to poczuć, mogę również rozwinąć w sobie współczucie dla wszystkich ludzi, wybaczyć wady sobie i innym.

Dzisiaj szukam w ludziach tego, co mnie łączy.
