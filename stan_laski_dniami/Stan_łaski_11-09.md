9 listopad

a 
DWUNASTA CECHA CHARAKTERYSTYKI 

 Przypisujemy innym magiczne właściwości. Idealizujemy ich i gonimy za nimi, a następnie winimy za to, że nie odpowiadają naszym wyobrażeniom i nie spełniają naszych oczekiwań. — Główne Dokumenty SLAA, „Charakterystyka Uzależnienia od Seksu i Miłości"

 Gdy tylko zacząłem proces odstawienia uzależnienia od seksu odkryłem coś, co nazywa się uzależnieniem od miłości. W szczególności jedna osoba, zamężna współpracowniczka, była głównym źródłem mojej stabilności emocjonalnej. Mówiłem jej regularnie, jaka jest doskonała. Polegałem na niej, żeby dobrze czuć się ze sobą. Ta zależność była tak samo niebezpieczna jak moje uzależnienie od seksu. Czułem wielkie rozczarowanie, gdy w idolu, który zbudowałem, nieuchronnie zaczęły pojawiać się wady. Pewnej beztroskiej nocy, pod wpływem alkoholu, napisałem do niej list, w którym szczegółowo opisałem, jak bardzo byłem zdruzgotany emocjonalnie, ponieważ nie spełniała moich oczekiwań. W odpowiedzi powiedziała: „Nie jestem odpowiedzialna za to, ani nie jestem w stanie sprawić, żebyś poczuł się lepiej”. To było bezlitosne, ale prawdziwe stwierdzenie. Nie mogę polegać na jednej osobie, aby zaspokoiła moje potrzeby. Nikt nie jest w stanie być dla mnie wszystkim we wszystkim. Dziś widzę ludzi takimi, jacy naprawdę są: niedoskonałymi osobami, takimi jak ja. Uznanie tego faktu oznacza zrobienie kolejnego kroku w przejściu ze strefy fantazji do rzeczywistości.

 Dziś wybaczam błędy popełnione przeze mnie i innych.
