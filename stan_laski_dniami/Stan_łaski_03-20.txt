20 marca

BRAK KONTAKTU

 Istotne jest, aby zrozumieć, jaki jest twój własny udział w danym schemacie. Może cię kusić, by mówić: „Nie mogę skończyć romansu, bo on/ona ciągle do mnie dzwoni”. To jednak jest obwinianie innych za twoje zachowanie. Co ty robisz, co sprawia, że wciąż tkwisz w tym żałosnym położeniu? — z ulotki „Ustalanie wzorców uzaleznienia ”

 Zanim wytrzeźwiałam, przez sześć miesięcy starałam się nie utrzymywać kontaktu z żonatym mężczyzną, z którym próbowałam zaprzestania romansu. On także był w SLAA, a wówczas Wspólnota była bardzo małą społecznością. Więc prędzej czy później, natrafiłabym na niego. Zapytałam sponsorkę, co powinnam wtedy zrobić? „Brak kontaktu oznacza brak kontaktu”, powiedziała mi. „Zablokuj jego numer telefonu, nie czytaj jego e-maili, a jeśli zobaczysz go na mityngu i on powie: „Cześć”, gap się w podłogę, odpowiedz coś zdawkowo na odczepnego i odejdź. Wszystkie nasze nałogi nas kuszą, jednak mając do czynienia z drugim człowiekiem, jest to żywy wyzwalacz. Kiedy rzucałam palenie, firma papierosowa nigdy nie zadzwoniła do mnie o 2 w nocy z pytaniem, dlaczego już nie palę ich papierosów.” Wiedziałam, że moja sponsorka miała rację, lecz to było takie trudne nie czytać e-maili zatytułowanych „Tęsknię za tobą”. Mogłam poczuć oszałamiające dreszcze w całym ciele, zupełnie jak po wypiciu szklanki whisky. Kiedy w końcu doszłam do koncepcji „bez względu na wszystko”, udało mi się osiągnąć trzeźwość i ją zachować.

 Koncentruję się na świadomym kontakcie z moją Siłą Wyższą, uwalniając się od obiektu mojej obsesji.
