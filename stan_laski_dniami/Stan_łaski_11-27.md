27 listopad

a
OD SŁÓW DO CZYNÓW

Musieliśmy na stałe wdrożyć zasady, które stosowaliśmy w naszym obrachunku moralnym oraz w trakcie dokonywania zadośćuczynienia. Musieliśmy skoncentrować się na robieniu w ciągu dnia częstej oceny naszych intencji i ujawniających się wad i robić, co w naszej mocy, aby nie działać niewłaściwie pod ich wpływem lub naprawiać błędy. - SLAA Tekst Bazowy, str. 127

 Nie mogę tylko siedzieć i mówić o zmianach. Jeśli mówię, że za coś przepraszam, staram się robić wszystko, co w mojej mocy, aby dalej już nikogo tak nie krzywdzić. Moje życie zadośćuczynieniem polega na upewnieniu się, że nie wrócę ponownie do takiego zachowania, gdy już zranione uczucia się zagoją. Mogę mówić o duchowości, co chcę, ale jeśli nie będzie to widoczne w moich działaniach, ludzie będą wiedzieć, że się oszukuję. Pomaga mi w tym codzienne wykonywanie Dziesiątego Kroku i czytanie go mojemu sponsorowi lub zaufanej osobie. Mogę uzyskać od nich informacje, jeśli moje słowa i czyny nie zgadzają się ze sobą. Inni potrafią dostrzec, jeśli żyję w krainie fantazji. Dzielenie się bieżącymi sprawami też pomaga. Jeśli ludzie śmieją się z tego, co mówię, nie biorę tego do siebie. Zdaję sobie sprawę, że moja choroba zaciemnia moje myślenie i mogę podjąć działania, aby zachować trzeźwość. Modlę się i medytuję oraz powierzam moją wolę i moje życie opiece mojej Siły Wyższej. A potem podejmuję wszelkie niezbędne kroki, aby posprzątać gruzy mojej przeszłości i żyć z godnością oraz łaską.

 Dzisiaj jestem gotowy zrobić wszystko, aby zachować trzeźwość. W moim zdrowieniu jestem wolny od lęku.
