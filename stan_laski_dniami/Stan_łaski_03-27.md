27 marca

WZORCE ZDROWIENIA

 W utrzymywaniu mojej trzeźwości bardziej sprawdza się skupianie się na tych zdrowych i dobrych dla mnie rzeczach w zdrowieniu niż na moich zachowaniach uzależnieniowych. Tymi zdrowymi zachowaniami są rzeczy, których pragnę dla siebie samej, cele mojego programu. […] To zaczyna się dziać w moim życiu. — Tekst Bazowy SLAA, str. 341

 Rozpraszający wpływ uzależnienia pozostawia nieodkryte zakątki naszego życia niezbadane. Jakich marzeń nie zrealizowaliśmy z powodu naszego uzależnienia? Co moglibyśmy byli zrobić z weekendami, które spędziliśmy w internecie w poszukiwaniu porno, godzinami spędzonymi na snuciu obsesyjnych myśli o naszym obiekcie? Jakie cele odstawiliśmy na bok? Zdrowienie przywraca nam nasze życie. Możemy powrócić do starych zainteresowań, spędzać więcej czasu z rodziną, a nawet wrócić do szkoły, aby rozwijać nowe zainteresowania. Pomocne jest posiadanie pozytywnych celów, do których możemy dążyć. Zbyt dużo czasu poświęcanego na życie tym, jak się nie uruchomić, może być bardzo frustrujące. Zamiast ciągle dążyć do tego, aby czegoś nie zrobić, możemy skupić się na tym, co możemy zrobić, by stać się lepsi. Zdrowienie pozwala nam odkryć bystrych, utalentowanych i interesujących ludzi, którymi było nam pisane być. Co zrobimy z kolejną szansą w naszym nowym życiu?

 Dzisiaj odkrywam zaniedbane obszary mojego życia i rozwijam się psychicznie, fizycznie i duchowo.
