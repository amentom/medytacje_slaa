
# 6 października

## Wykorzystywanie

> Kiedy spoglądaliśmy na nasze aktualne życie i w naszą przeszłość, widzieliśmy, że właściwie wszystko, co robiliśmy, i wszystkich, których znaliśmy, wykorzystywaliśmy do zaspokajania naszych uzależnieniowych potrzeb. — Tekst Bazowy SLAA, str. 108

Jeśli ewidentnie kogoś wykorzystywałam, a on i tak ze mną zostawał, to karmiło to moje ego. Myślałam, że jestem tak ważna, że ludzie nie mogą mnie zostawić, nawet jeśli traktuję ich źle. Moje nałogowe potrzeby wzięły górę nad wszystkim w moim życiu. Musiałam wykorzystywać, kogo tylko się dało, aby zaspokoić te potrzeby. W moim pokręconym umyśle wierzyłam, że złe traktowanie ludzi sprawia, że przy mnie zostają. Moja mama mawiała: „Wszyscy mężczyźni to psy. Dlatego musisz zachowywać się jak suka, by dostać to, czego chcesz”. Lecz gdy role się odwróciły i moje uzależnienie od miłości zmusiło mnie do znoszenia nadużyć, w końcu zobaczyłam, jak destrukcyjne jest wykorzystywanie. To puste zwycięstwo. Kiedy wytrzeźwiałam i zaczęłam służyć innym, ta ogromna masa potrzeb opuściła mnie. Odkryłam, że bardziej satysfakcjonujące jest traktowanie ludzi z szacunkiem i szukanie sposobów, by im pomóc, niż zdobywanie wszystkiego, co się da, a potem porzucanie ich. Przestałam patrzeć na ludzi pod kątem tego, co mogą mi dać, a zobaczyłam w nich ludzkie istoty. Bliskość, jakiej doświadczam dzisiaj w uczciwym partnerstwie, jest o wiele lepsza niż wszystko, co zyskałam dzięki wykorzystywaniu innych w przeszłości.

Dziś przyjmuję siebie bez wstydu i wybieram rozwój osobisty.
