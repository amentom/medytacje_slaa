# 2 czerwca

## Trzeźwość emocjonalna

> W naszej wspólnocie seksualną i emocjonalną trzeźwość każdy określa samodzielnie [...] Tak naprawdę potrzebowałem nie śpieszyć się i doświadczyć moich uczuć takimi, jakimi naprawdę były. Dojść z nimi do ładu i dawać sobie z nimi radę dzień po dniu, unikając zachowań, które uznałem za wywołujące problemy. — Tekst Bazowy SLAA, str. 336

Bycie emocjonalnie trzeźwym oznacza, że nie działamy już pod wpływem naszych lęków. Nie jesteśmy emocjonalnie odurzeni ani porywani przez burze naszych emocji. W przeszłości byliśmy pochłonięci przez nasze emocje, uwięzieni w tym błędnym kole automatycznych zachowań i uczuć, które wzmacniały to, jak źle się czujemy sami ze sobą. W takim wojennym stanie trudno jest doświadczać uczuć takimi, jakimi są naprawdę. W trzeźwości identyfikujemy zachowania i negatywne myśli, które pozostawiają nas emocjonalnie wyczerpanymi oraz stawiamy im czoła. Przestajemy walczyć z bólem i traumą naszej przeszłości, a także rezygnujemy z kłamstw, które sobie wmawiamy. Pozwalamy innym nas wspierać i kochać. Jesteśmy wartościowymi ludźmi. Nie musimy już uciekać w uzależnienie z powodu przytłaczających, nieprzyjemnych uczuć. Gdy wyłaniamy się z naszego emocjonalnego zamroczenia, jesteśmy bardziej obecni i bardziej chętni do działania z głębi serca. Teraz, kiedy zaczynamy odczuwać niezdrowe emocje, prosimy o pomoc naszą Siłę Wyższą i innych. Zaczynamy odczuwać głęboką więź z Bogiem i życiem. Zaprzestaliśmy walczyć i podążamy zgodnie z biegiem zdarzeń w naszym życiu. Kiedy stajemy się emocjonalnie trzeźwi, jesteśmy bardziej otwarci, uczciwi, pełni szacunku, wdzięczni i kochający. Z radością witamy nasze emocje, ponieważ sprawiają, że czujemy się żywi i związani z życiem.

Jestem emocjonalnie obecny i uczę się działać z głębi serca. Moje emocje płyną z naturalnym nurtem życia.
