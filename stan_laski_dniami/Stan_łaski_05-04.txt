4 maja

PASJA

Nawet jeśli wydawało się nam, że posiadamy jakieś zalety, np. autentyczną troskę o innych, to mogliśmy zauważyć, że zostały one wypaczone przez nasze uzależnienie, pozostawiały nas w konflikcie i służyły sprzecznym celom. Granica między współczuciem a uczuciem namiętności nigdy nie była dla nas wyraźna. — Tekst Bazowy SLAA, str. 101

 Słownik definiuje pasję jako silne uczucie entuzjazmu, wielkie zamiłowanie w stosunku do czegoś lub kogoś. Te uczucia mogą być seksualne, romantyczne, gniewne itp. Mówi się, że silne uczucia mogą powodować, że będziemy działać w niebezpieczny sposób. Osoby uzależnione od seksu i miłości nazbyt dobrze o tym wiedzą. W moim uzależnieniu próbowałem racjonalizować swoje zachowanie tłumacząc „jestem po prostu namiętną osobą”. Ale ta namiętność przez cały czas wpędzała mnie w niebezpieczne, dramatyczne sytuacje. W większości przypadków kończyło się złością i zranieniem kogoś. Uczucia seksualne wydawały się łatwiejsze do zniesienia, ponieważ mogłem je uśmierzyć. Ale romantyczne uczucia (w moim przypadku uzależnienie od miłości) sprawiały, że traciłem rozum. Jako uzależnieni nigdy nie wiedzieliśmy, jak kontrolować uczucia. Kiedy dochodziły do głosu, przytłaczały nas. Wspólnota, Kroki i poleganie na Sile Wyższej – to mapa wyjścia z labiryntu niebezpiecznych namiętności. Entuzjazm i ekscytacja pojawiają się w nas podczas pełnienia służby oraz relacji z naszą rodziną i przyjaciółmi. Pasja może być dobrą rzeczą, jeśli zarządza się nią za pomocą narzędzi programu SLAA. To wymaga praktyki i zaangażowania, ale da się to zrobić.

 Dziś polegam na mojej Sile Wyższej, jako przewodniku w sprawie moich uczuć.
