7 marca

DRUGA CECHA CHARAKTERYSTYKI

 Obawiając się porzucenia i samotności, pozostajemy w bolesnych, wyniszczających związkach lub powracamy do nich. Ukrywamy sami przed sobą oraz przed innymi nasz przymus zależności, stając się coraz bardziej wyizolowani i wyobcowani od przyjaciół, bliskich, samych siebie oraz Boga. — Główne Dokumenty SLAA, „Charakterystyka Uzależnienia od Seksu i Miłości”

 Kiedyś szczyciłam się tym, że byłam „twardą dziewczyną, niczym jeden z chłopaków”. Nie płakałam jak inne dziewczyny, gdy mój chłopak mnie zdradził – upijałam się i goniłam go z kijem, w głębi serca mając nadzieję, że go nie dogonię. Przez lata tkwiłam w toksycznych związkach, mając nadzieję, że coś się zmieni. Ale nigdy tak się nie stało. Wszyscy moi przyjaciele mnie opuścili z powodu szaleństwa naszych niestabilnych relacji. Kiedy w końcu wytrzeźwiałam w SLAA, mój nowy związek i jego intymność bardzo mnie przerażały. Byłam przekonana, że im bardziej partner pozna prawdziwą mnie, tym większe jest prawdopodobieństwo, że mnie porzuci. W przeszłości ukrywałam swoje nałogowe potrzeby, znajdując faceta, który był „planem B”, paląc, pijąc i jedząc zbyt dużo (papierosy nigdy cię nie opuszczą, dopóki nie umrzesz na raka płuc). Podczas zdrowienia jednak musiałam zrezygnować z tych rzeczy. Dzięki Bogu odkryłam, że kochająca Siła Wyższa była wszystkim, czego potrzebowałam. Struktura SLAA zapobiegała izolowaniu się od przyjaciół i bliskich, siebie i Boga. Izolowanie się od siebie samej nie wydaje się możliwe, ale doświadczenie mówi, że jest to możliwe. Kiedy byłam tak zagubiona w świecie fantazji, że nie wiedziałam, czego tak naprawdę chcę i w co wierzę, byłam odizolowana od siebie. SLAA wyrwało mnie z moich złudzeń. Mam nadzieję, że tu pozostanę.

 Zachowuję dzisiaj godność, ponieważ mam przy sobie SLAA i moją Siłę Wyższą.
