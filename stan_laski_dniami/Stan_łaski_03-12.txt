12 marca

USTALANIE WZORCÓW UZALEŻNIENIA

„Wolności” w definiowaniu naszych własnych uzależnieniowych schematów nie można wykorzystać w taki sposób, aby służyło to do własnych, uzależnieniowych celów. Nasze uzależnienie to rzeczywistość, istniejąca pomimo wszystkich krótkowzrocznych, wygodnych definicji. — Tekst Bazowy SLAA, str. 99-100

 Miałem trudności z wyznaczaniem granic dla siebie i mojego życia, więc nie wiedziałem, jak ustalić wzorce uzależnienia. Zacząłem od bardzo jasnych definicji, takich jak „Nie uprawiam seksu z osobami będącymi w związku małżeńskim”. Pomocne było bycie konkretnym i współpraca z moim sponsorem na każdym kroku. Jeśli umieściłbym “posiadanie seksualnych myśli” na mojej liście wzorców, musiałbym co kilka godzin odbierać żeton pragnienia życia w trzeźwości. Ale gdybym pominął pewne rzeczy, bo nie byłem gotów ich odpuścić, nie minęłoby dużo czasu, a powróciłbym do tej samej otchłani rozpaczy. W miarę wzrastania w zdrowieniu, zacząłem bardziej zdawać sobie sprawę z tego, jak moje uzależnienie kontroluje mnie na subtelnych poziomach. Definicja mojej trzeźwości rozwija się razem ze mną. Jeśli kierowałbym się tłumaczeniem w stylu: „To nie jest na mojej liście wzorców, więc jest w porządku”, wtedy to, co kiedyś nie było problemem, może się nim stać. Ważne jest, abym był uczciwy wobec siebie i mojego sponsora przy określaniu tego, jak definiuję swoją trzeźwość, niezależnie od tego, czy jestem trzeźwy od trzech dni, czy od trzech dekad.

 W miarę postępów w zdrowieniu kontaktuję się ze sponsorem, aby zachować świadomość swojego zachowania.
