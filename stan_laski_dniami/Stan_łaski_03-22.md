22 marca

MOJA PIERWSZA SPIKERKA 

 Było to pierwsze w moim życiu oczyszczające doświadczenie. Pomogło mi zrozumieć, że nie jestem sam. Byli ludzie, którzy identyfikowali się z moją historią i z moim cierpieniem. — Tekst Bazowy SLAA, str. 226

 Dzieląc się moją historią po raz pierwszy, ledwo mogłam wydusić z siebie kilka słów aby powiedzieć o tym, jak szalone było moje uzależnienie. Głosy w mojej głowie mówiły mi, że wszyscy na mityngu albo się nudzą, albo mnie znienawidzili. Kiedy wybuchnęłam płaczem, byłam upokorzona. Ale kiedy spojrzałam w górę i zobaczyłam, te wszystkie zatroskane twarze przytakujące na znak zrozumienia, wiedziałam, że wszystko będzie dobrze. Zrozumiałam, że inni przeszli przez podobne doświadczenia lub uczucia. Kiedy wybuchł śmiech, moją pierwszą myślą było: „Śmieją się ze mnie”. Potem zdałam sobie sprawę, że śmieją się ze mną i poczułam ogarniający mnie spokój bezgłośnego wsparcia. Kiedy zakończyłam moją spikerkę, prawie wszyscy mi podziękowali (zupełnie jakbym sama nie cieszyła się z możliwości mówienia o sobie). Niektórzy mówili, że myśleli, że są jedynymi, którzy czują się w ten sposób i cieszą się, że nie są sami. Niektórzy mówili, że nie przeszli przez te same doświadczenia, ale utożsamiali się z uczuciami. Byłam zdumiona, że ludzie słuchali mnie przez 20 minut. Nikt mnie nigdy nie słuchał. Uczono mnie, że dzieci mają być widziane, a nie słyszane, a dziewczyny muszą zachować swoje opinie dla siebie, inaczej pożałują. Nigdy nie mogłam znaleźć swojego głosu, zanim nie przybyłam do SLAA. Dzielenie się na mityngach pomogło mi odkryć, co naprawdę czuję i myślę o sobie oraz swoich doświadczeniach.

 Dzielę się swoim doświadczeniem i pamiętam, że mam wsparcie.
