3 marca

ROMANTYCZNOŚĆ

 Niektórzy z nas zostali schwytani przez hipnotyczną intensywność seksualnych i miłosnych spotkań lub związków, w których stapialiśmy się z naszymi kochankami lub małżonkami. Te doświadczenia stały się niezwykle zniewalające, unosząc nas ze sobą, początkowo pełnych entuzjazmu, a później coraz mniej ochoczych. — Tekst Bazowy SLAA, str. 96

 Dla niektórych z nas obsesja romantyczna była zasadniczym aspektem przejawiającym się w całym naszym uzależnieniu od seksu i miłości. Gdy byłem nastolatkiem moje interakcje z koleżankami stały się w przeważającej mierze skoncentrowane na zdobyciu ich aprobaty dla mnie jako istoty seksualnej. Podczas gdy inni koledzy w naturalny sposób rozwijali „pociąg” do tej czy innej dziewczyny, we mnie romantyczne impulsy były znacznie intensywniejsze. Uzależnienie od przeżywania romansów zaczęło pochłaniać wszystko, co głęboko wpłynęło na moje samopoczucie emocjonalne i zdolność do funkcjonowania. Aby ukryć prawdę przed sobą, tłumaczyłem to tym, że w tej cynicznej, nowoczesnej epoce wyrażałem jedynie prawdziwą rycerskość. Wszystko to przygotowywało drogę do całkowitego oddania się seksualnej kompulsywności, gdy przechodziłem przez czas nastoletni. Zdrowienie z uzależnienia od seksu i miłości musi obejmować zdrowienie z obsesji romantycznej i zależnościowych związków. Kiedy utracimy już przymus uruchamiania się, a zdrowienie zacznie się w nas rozwijać, zauważamy, że romantyczna idealizacja i fiksacja na wyimaginowanych związkach zaczyna zanikać. Jakże wyzwalające jest postrzeganie innych nie jako bogów czy boginie, ale po prostu jako bliźnich zasługujących na szacunek, uczciwość i właściwe traktowanie z naszej strony. Dziękuję Bogu, który poprzez program i wspólnotę SLAA wybudził mnie z hipnotycznego transu romantycznej obsesji.

 Dziś pozostaję zakorzeniony w rzeczywistości. Jeśli mój umysł zaczyna zapuszczać się w kierunku romantyczności, modlę się i medytuję.
