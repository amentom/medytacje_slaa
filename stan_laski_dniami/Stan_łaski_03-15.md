15 marca

RÓŻNORODNOŚĆ

 Doświadczenie uzależnienia, które połączyło nas w SLAA, jest znacznie ważniejsze niż różnice płci i preferencji seksualnych, które pogłębiają podziały wśród „normalnych” ludzi. — Tekst Bazowy SLAA, str. 67

 Uczestnicząc w swoim pierwszym mityngu SLAA, w którym pozostali członkowie to jedna heteroseksualna kobieta, jeden heteroseksualny mężczyzna i jeden gej, zastanawiałem się nad możliwymi problemami wynikającymi z udziału w mityngu osób uzależnionych od seksu zarówno mężczyzn, jak i kobiet. Zastanawiałem się nad problemami związanymi z obecnością gejów na mityngu razem z innymi gejami. Ale nic z tego nie było dla mnie na tyle ważne, żeby nie słuchać tego, co mieli do powiedzenia. Uzależnienie od seksu i miłości nie jest ograniczone do jednego typu osób. Powinniśmy czuć się bezpiecznie, aby wyrazić siebie na mityngu, ale miejmy na uwadze, że inni też chcą czuć się bezpieczne. Dla niektórych z nas wyjście z uzależnienia może oznaczać wyjście poza uprzedzenia. Nie oznacza to, że musimy zgadzać się ze wszystkim, co robi ktoś inny, ale z pewnością możemy zrobić miejsce na tolerancję i współczucie. Krok Dwunasty mówi, że staramy się nieść posłanie osobom uzależnionym od seksu i miłości. Możemy to zrobić, pomagając innym poczuć się akceptowanymi, gdy po raz pierwszy przychodzą na mityng. Ta akceptacja może zachęcić ich do ponownego przychodzenia.

 Serdecznie witam różnorodne pochodzenie i doświadczenia innych osób w programie i dostrzegam nasze wspólne więzi.
