
# 20 września

## Prostytutki

> Wkrótce zacząłem znajdować prostytutki, żeby dały mi to, czego tak rozpaczliwie potrzebowałem. To były moje pierwsze doświadczenia z prostytutkami, a poczucie winy i narastające odczuwanie siebie jako zboczonego, poskutkowały gorączkowym poszukiwaniem psychiatrów w książkach telefonicznych. — Tekst Bazowy SLAA, str. 256

Wstąpiłem do SLAA, ponieważ moja życiowa nieuczciwość wobec kobiet doprowadziła mnie do wniosku, że jedyną drogą są profesjonalne prostytutki. W głębi siebie wiedziałem, że ta racjonalizacja była pokrętnym myśleniem. Mimo to codziennie wmawiałem sam sobie, że nie ma dla mnie nadziei, więc równie dobrze mogę oddawać się zachowaniom, które mi się podobają. Byłem pewien, że żadna kobieta nigdy nie będzie chciała wejść w związek z takim zboczeńcem jak ja. Nie mogłem nawet przekonać siebie, że mogę być w związku bez uruchamiania się. Potrzeba było kilkudziesięciu mityngów SLAA, podczas których dzieliłem się głębokim wstydem z powodu moich czynów oraz otrzymywałem wsparcie i akceptację od takich samych osób w programie, zanim zacząłem dostrzegać błędy w moim myśleniu. Dzięki łasce Boga i pracy nad tym programem, zostałem obdarowany gotowością powstrzymania się od komercyjnego seksu, odwagą do życia i uczciwością w mówieniu oraz szczerym pragnieniem bycia monogamistą. Otrzymałem głębszą pokorę, pogodę ducha i większą świadomość, co pozwala mi spojrzeć na wszystkie aspekty życia ze zdrowszej perspektywy.

Codziennie przywracana mi jest równowaga umysłu i jestem godny miłości w zdrowym związku.
