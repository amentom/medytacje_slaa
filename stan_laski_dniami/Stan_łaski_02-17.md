
# 17 lutego

## Codzienna pielęgnacja

> Upływ czasu oraz codzienna stałość naszych działań są narzędziami, za pomocą których, z Bożym przewodnictwem, uwalniamy się od tyranii w sferze psychicznej. Może to być ostatnia sfera uzależnienia, w której trzeba będzie pozbawić je mocy. — Tekst Bazowy SLAA, str. 145.

Trudno jest być konsekwentnym przy wszystkich wzlotach i upadkach życia uzależnionego od seksu i miłości. W społeczeństwie zazwyczaj panuje pogląd, że natura miłości jest ulotna. Burzliwy romans, intensywna pasja, w zasadzie doświadczenia wywołujące emocje, jak przejażdżka kolejką górską, były znacznie bardziej preferowane, niż nudna harówka dnia codziennego. Zmiana życiowych schematów wymaga czasu. Rzeczą, której nie możemy przeskoczyć z moimi sponsorowanymi, jest czas. Moglibyśmy narzekać na tak dokładne wykonywanie Kroków. Mój sponsor powiedział mi: „Miałeś 17 lat nauki wzorców uruchamiania się. Co sprawia, że myślisz, że zmienisz to z dnia na dzień?". Myślałem, że mój Bóg powinien być na tyle potężny, by machnąć swoją magiczną różdżką i szybko mnie przemienić, bez mojej pomocy. Czasami praca nad Krokami i codzienne chodzenie na mityngi może wydawać się piłowaniem metalu pilnikiem do paznokci, ale ostatecznie uwalnia nas od czynnego uzależnienia. Każdego dnia budzę się, czytam literaturę dotyczącą zdrowienia, odmawiam modlitwę zalecaną w zdrowieniu, piszę dziennik[^1], dzwonię do mojego sponsora, idę do pracy, a potem na mityng – to działa dla mnie. Niektórzy medytują. Myślę, że chodzi o to, aby znaleźć coś, co działa i robić to codziennie. Nasza choroba robi pompki, dlaczego więc my nie mielibyśmy tego robić?

Codziennie używam z narzędzi programu, które pomagają mi w zdrowieniu.

[^1]: Pisanie dziennika - oznacza zarówno pisanie: odpowiedzi z przewodnika do kroków, dzienniczka uczuć, inwentury dnia 10 Kroku, listy wdzięczności itp.
