27 lipca

ANONIMOWI ALKOHOLICY

 Od chwili powstania ruchu Anonimowych Alkoholików w 1935 roku program Dwunastu Kroków jest adaptowany do rozwiązywania różnych ludzkich problemów, takich jak: hazard, objadanie się, palenie, narkomania czy nadużycia wobec dzieci. — Tekst Bazowy SLAA, str. 7

 Nasz program opiera się na Krokach, Tradycjach i Koncepcjach AA. Nasz założyciel, Rich, był trzeźwym członkiem AA. Tam znalazł wiele perspektyw rozwoju naszej Wspólnoty. Ilekroć mamy problem w komitetach na Konferencjach SLAA, nierzadko zdarza się, że ktoś pyta: „Jak to robi AA?” Wprowadzenie Rozdziału 4 w Tekście Bazowym SLAA wyjaśnia adaptacje programu AA do uzależnienia od seksu i miłości. Zaleca się literaturę AA z sugestią, abyśmy „zastąpili słowa 'nasze uzależnienie' czy 'uzależnienie od seksu i miłości' bezpośrednimi odniesieniami do alkoholizmu w tych książkach”. Przez cztery lata walczyłam o trzeźwość w SLAA. Byłam też trzeźwa w AA. Moja sponsorka powiedziała mi, że powinnam odpuścić sobie sponsorowanie mojej podopiecznej, ponieważ uruchamiałam się w SLAA. Ona nie chciała zrezygnować. Tak więc spotykałyśmy się co tydzień i czytałyśmy Wielką Księgę AA. Historia jednego alkoholika o obróceniu w ruinę swojego domu w jaskrawej rzeczywistości ujawniła mi powagę mojego uzależnienia od seksu i miłości. Na okrągło rujnowałam dom mojego życia z powodu tej choroby. Byłam w stanie wejść w trzeźwość i w niej pozostać zaraz po tym.

 Korzystam z innych Programów Dwunastu Kroków, aby wzbogacić moje zdrowienie w SLAA.
