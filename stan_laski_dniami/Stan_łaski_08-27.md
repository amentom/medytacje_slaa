# 27 sierpnia

## Zbrodnia w afekcie

> Taka relacja, przypominająca zamknięty system energetyczny (...). Każdy z uczestników krąży, czując, jakby jego lub jej system nerwowy był zjadany od wewnątrz. Stan półżywego otępienia przeplatany jest atakami gwałtownego gniewu albo dziecięcego uwielbienia dla drugiej osoby. Widać coraz bardziej wyraźnie, że w miarę jak ta sytuacja trwa, prawdopodobna staje się „zbrodnie w afekcie”. Każda osoba w związku ma potrzebę, aby „żyć”, mieć swoje własne życie. — Tekst Bazowy SLAA, str. 187

Kiedy w moim życiu nic innego nie liczyło się poza związkiem, mordercza wściekłość, którą odczuwałam – gdy coś poszło nie tak – była nie do zniesienia. Nie miałam grupy wsparcia ani Siły Wyższej, do której mogłabym się z tym zwrócić. Nie miałam nikogo, kto by mi pomógł przez to przejść, ani sposobu, by się od tego uwolnić, tak jak czyni to teraz dla mnie współpraca ze sponsorką i przerabianie z nią Kroków. Zbrodnie w afekcie są popełniane pod wpływem nagłego, silnego impulsu. Nigdy nie byłam w stanie kontrolować swoich impulsów w czynnym uzależnieniu. Zamknięty energetycznie związek to struktura generująca właśnie takie silne impulsy. Kiedy chodzę cały czas w stanie silnego niepokoju, obsesyjnie myśląc o tym, co robi mój partner, nieuchronnie wybuchnę. Dzięki SLAA mogę na chwilę oderwać się od związku, pójść na mityng lub skontaktować się z ludźmi ze wspólnoty, przestać na pewien czas myśleć o tym, co robi mój partner i skupić się na sobie, innych i mojej Sile Wyższej. To przedsięwzięcie dużo bardziej wzbogaca życie niż rozkminianie, gdzie mój partner poszedł tego dnia na lunch.

Odpuszczam kontrolę i pozwalam działać Bogu.
