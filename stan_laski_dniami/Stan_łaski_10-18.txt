18 październik

a
 ANOREKSJA EMOCJONALNA

 Chcemy przestać uruchamiać się w schemacie seksualnej i miłosnej anoreksji [...] Odkryliśmy, że bez względu na to, jak bardzo na początku czuliśmy się inni lub samotni, jeśli otwieramy się na innych – udzielając pomocy lub sami z niej korzystając – pomaga to nam zdrowieć z anoreksji. — z ulotki "Anoreksja: Seksualna, Towarzyska, Emocjonalna”

 My, anorektycy, często postrzegamy świat ekstremalnie. Ekstremalny lęk. Ekstremalny ból. Przerażająca samotność. Tak bardzo chcemy nawiązać kontakt z ludźmi, ale tak bardzo boimy się, że zostaniemy głęboko zranieni. Tak więc izolujemy się i w końcu ranimy sami siebie po wielokroć. Zbudowaliśmy wokół siebie mury i mamy wrażenie, że nie ma ucieczki z więzienia, w którym się znaleźliśmy. Ale w miarę jak się dzielimy, małymi kroczkami, na mityngach, w naszych murach nie do pokonania zaczynają pojawiać się pęknięcia. Zaglądamy przez nie i widzimy naszych współtowarzyszy podróży w SLAA, którzy się uśmiechają i akceptują nas. Jak to możliwe? Byliśmy prawdziwi ze swoją podatnością na zranienie. Przygotowujemy się na odrzucenie i ból, ale nie jesteśmy odrzucani. Ludzie rozmawiają z nami po mityngu. Podnoszą nas na duchu. Bardzo powoli, na każdym mityngu ryzykujemy odrobinę więcej. Nasze mury zaczynają się kruszyć, a promienie słońca przebijają się do środka, ogrzewają nas i zachęcają do wyjścia. Zaczynamy odczuwać rosnącą pewność, że nawet jeśli ktoś nas zrani, możemy zwrócić się o wsparcie do naszych nowych przyjaciół. Teraz czujemy się bezpiecznie, otoczeni ludźmi, którzy kochają nas bezwarunkowo i pozwalają nam na odwzajemnianie tej miłości. Wreszcie jesteśmy wolni i możemy być kimś, kim zawsze chcieliśmy być.

 Dzisiaj odważam się kochać i znajduję wspólnotę pośród innych ludzi.
