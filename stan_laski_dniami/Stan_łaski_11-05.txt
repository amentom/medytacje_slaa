5 listopad

a 
ROLE PŁCIOWE

 Co więcej, potrzebowaliśmy zobaczyć motywy, które kierowały odgrywanymi przez nas rolami i prezentowanymi przez nas wizerunkami, zrozumieć korzyści, jakie czerpaliśmy z naszego uzależnienia. — Tekst Bazowy SLAA, str. 107

 Dorastając, byłam chłopczycą. Moi rodzice byli sfrustrowani, ponieważ chciałam mieć zabawki, którymi „tylko chłopcy powinni się bawić". Nie zbliżałam się do lalek ani kosmetyków do makijażu mojej siostry. Zawsze byłam buntowniczką, odmawiałam wpasowania się w rolę małej dziewczynki, którą próbowano mi przypisać. Widziałam, że kobiety są źle traktowane i odmawiałam roli partnerki i matki od razu, jak tylko byłam w stanie. Odmawianie dopasowania się do roli płci, którą przypisywało mi społeczeństwo, sprawiało, że czułam się jak outsider. Kiedy przyszłam do SLAA i znalazłam innych takich jak ja, zdałam sobie sprawę, że nie muszę już czuć się taka samotna. Pozwoliło mi to przyjrzeć się motywom, które stoją za odrzucaniem społecznych ról płciowych. Nie chciałam być wykorzystywana i myślałam, że jeśli będę „zachowywać się jak mężczyzna", będę mogła mieć władzę w związkach. Ale wciąż wybierałam mężczyzn, którzy mnie krzywdzili. Moje uzależnienie trzymało mnie w tym nałogowym cyklu. Dzisiaj, po przepracowaniu wszystkich Dwunastu Kroków, wiem, że nie muszę wpasowywać się w żadną rolę, aby być akceptowaną przez moich przyjaciół w SLAA. Mam wiele kobiecych oraz męskich aspektów mojej osobowości i mogę zaakceptować siebie taką, jaka jestem. Jeśli inni czują się niekomfortowo z tym, że nie pasuję do jakiejś normy społecznej, to jest to ich problem, z którym muszą sobie poradzić i niech Bóg będzie z nimi.

 Akceptuję i bezwarunkowo przyjmuję moją nową normalność.
