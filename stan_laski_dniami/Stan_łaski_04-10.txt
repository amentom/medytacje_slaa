10 kwietnia

NADZIEJA

 Różnica pomiędzy dzisiejszymi uczuciami a tymi, które miałam w fazie aktywnego uzależnienia, polega na tym, że teraz tym uczuciom towarzyszy nadzieja. Dzisiaj mam nadzieję, że mogę mieć życie pełne i wolne, takie, jakiego zawsze chciałam. — Tekst Bazowy SLAA, str. 243

 Życie było wyniszczające, kiedy przyszłam na mityngi. Moje wzorce wydawały się być nieodwołalne. Ujawniały się zdecydowanie w związkach miłosnych, ale także z przyjaciółmi, współpracownikami, sąsiadami, z każdym kogo spotkałam. Nie chciałam zbliżać się do ludzi, ponieważ bałam się wchodzenia w konflikt, w jakim dorastałam, a który wydawał się być moim nieuniknionym przeznaczeniem. Przychodzenie na mityngi i słuchanie weteranów w zdrowieniu, dzielących się swoim doświadczeniem, siłą, a zwłaszcza nadzieją, przynosiło mi znaczne wyciszenie oraz inspiracje, i tak naprawdę była to ta rzecz, która sprawiała, że wracałam. To było coś więcej niż słowa, które wypowiadali. Był to sposób, w jaki oni mówili – ton ich głosu, świadomy kontakt ze sobą i ze wszystkim na mityngu. Ich słowa odbijały się echem we mnie i były obietnicą lepszego życia. To niesamowite, że udało mi się znaleźć zdrowienie z moich wzorców uzależnienia. Teraz jestem jedną z tych osób, które potrafią być w świadomym kontakcie ze sobą i z innymi na mityngu, pozwalając Sile Wyższej obecnej w tym programie działać przeze mnie i docierać do innych ludzi.

 Dziś odnajduję nadzieję w mityngach SLAA i dzielę się nią z innymi.
