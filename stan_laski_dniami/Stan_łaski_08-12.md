12 sierpnia

MITYNGI 

 Mityng może [...] służyć jako centralny punkt dzielenia się doświadczeniem, siłą i nadzieją dotyczącymi zdrowienia z uzależnienia od seksu i miłości, jako miejsce, do którego mogą być kierowani nowi ludzie. [...] Praca z innymi była najlepszym sposobem na powstrzymanie erozji tej świadomość. [...] erozja ta jest charakterystyczną cechą samej choroby. — Tekst Bazowy SLAA, str. 157-158

 Bywało, że codziennie chodziłem na trzy mityngi oparte na 12-Krokach. To było jedyne miejsce, w którym czułem wytchnienie od różnych nałogów. Aby kontynuować zdrowienie, czerpałem siłę od małej grupy ludzi w tych ciasnych salach mityngowych. Na początku mogłem narzekać na kawę lub niewygodne siedzenia. Ale w miarę jak mityng trwał, wszystkie te niepokoje znikały. Słyszałem historie o sile i odwadze. Zwykle słyszałem dokładnie to, co potrzebowałem usłyszeć. Pomagało mi to w danym momencie, z tym, przez co akurat przechodziłem. Widziałem ludzi z blaskiem w oczach, którzy już nie chodzili we mgle uzależnienia. Większość z nich pełniła służbę na mityngu. Byli skarbnicy, osoby witające nowych, prowadzący i kolporterzy literatury SLAA. Pracując jako zespół, dbali o to, aby nowoprzybyli i weterani mieli miejsce, gdzie mogli przyjść i pomagać sobie nawzajem w zdrowieniu. Jestem wdzięczny, że w mojej okolicy są dostępne mityngi. Tak nie było w poprzednich latach. Musiałem trudzić się, żeby dostać się na mityng. Ale nauczyło mnie to większej dyscypliny, niż miałem kiedykolwiek wcześniej. Kiedy naprawdę potrzebowałem mityngu, musiałem zrobić to, co trzeba. Jak mawiał mój sponsor: „Jeśli twoje spodnie się palą, nie dyskutuj o tym, po prostu wskakuj do rzeki”.

 Regularnie chodzę na mityngi SLAA i jestem wdzięczny za zbiorową mądrość, którą tam znajduję.
