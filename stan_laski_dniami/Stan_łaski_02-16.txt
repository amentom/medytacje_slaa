16 lutego

SATYSFAKCJA
 Uzależnienie od seksu i miłości może doprowadzić do tego, że dreszcz seksualnej przygody albo intensywność „miłości” staną się substytutem głębszej satysfakcji, odnajdywanej przede wszystkim na szacunku do samego siebie, która następnie jest urzeczywistniana w rodzinie, pracy zawodowej i społeczeństwie. — Tekst Bazowy SLAA, str. 8
 Żyłem według frazy „Nie mogę uzyskać żadnej satysfakcji”*. Myślałem, że to czyni mnie cool, że ciągle szukam więcej – więcej uwagi, więcej seksu i lepszej jakości itp. Kiedy mój sponsor zalecił mi abym zaakceptował nudę, brzmiało to jak zesłanie do piekła. Życie bez dreszczyku seksualnej przygody sprawiało, że czułem się, jakbym musiał wyskoczyć z samolotu we wczesnym okresie odstawienia. Ale powiedziano mi, żebym opiekował się swoimi uczuciami i zachowywał się tak, jakby moim zdaniem, zachowałaby się „normalna” osoba. Przez bardzo długi czas było to niekomfortowe. Musiałem przeżyć żal po stracie mojego dawnego ekscytującego życia, aby uwolnić się od tęsknoty za „tą jedyną”. Ale szacunek do samego siebie, który zyskałem w zamian, był zdecydowanie wart wysiłku. Wolność chodzenia z podniesioną głową i możność wnoszenia wartości do rodziny i społeczności to cała satysfakcja, której potrzebuję.
 Dziś cieszę się godnością i szacunkiem do siebie.
*Okrzyk Rolling Stones: “I can’t get no satisfaction.”
