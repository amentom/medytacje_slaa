22 sierpnia

ZBIERANIE INFORMACJI

 Choć byłam w programie od sześciu tygodni, a mój ostatni związek zakończył się osiem tygodni temu, wciąż nie miałam przekonania, że jestem uzależniona od seksu i miłości. Wdałam się w coś z nadzieją, że to po raz ostatni [...i] nawiązałyśmy romans [...] W ciągu tych podniecających, ekstatycznych dwóch tygodni uświadomiłam sobie moją bezsilność. Prawdziwą bezsilność wobec seksu i miłości, jakie ta kobieta mi oferowała. — Tekst Bazowy SLAA, str. 242

 Czasami słuchanie na mityngach nie wystarczy, aby nowoprzybyli przekonali się, że są uzależnieni od seksu i miłości. Potrzebują zebrać więcej informacji. Wielu z nas musi naprawdę zobaczyć i poczuć swoją bezsilność, zanim będziemy mogli pozostać na mityngach SLAA i wykonać pracę potrzebną do zdrowienia. Zbieranie informacji podczas zdrowienia może odnosić się do kogoś, kto siedzi z tyłu sali i słucha, wciąż niezdecydowany, czy potrzebuje pracować nad Krokami, czy nie. Byłam taką osobą przez lata w programie. Nie potrzebowałam pracować nad Krokami, dopóki ludzie w SLAA nie zdołali przekonać mnie, że naprawdę jestem uzależniona od seksu i miłości. Ale nikt nawet nie próbował przekonywać mnie, mówili: „Dlaczego nie pójdziesz poszukać więcej informacji, aby się upewnić? Jesteśmy tutaj, jeśli się przekonasz.” Te poszukiwania były bolesne, ale otwierały oczy. W końcu przekonana, wróciłam na kolanach do SLAA gotowa do wykonania wszystkiego, co było wymagane, aby osiągnąć i zachować trzeźwość.

 Moja Siła Wyższa i SLAA są zawsze dostępne dla mnie.
