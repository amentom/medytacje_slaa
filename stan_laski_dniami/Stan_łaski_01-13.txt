13 stycznia

PROGRAM „MY"
 Wspólnota osób, które szczerze mogą powiedzieć: „Tak, rozumiem Cię – odczuwałem/odczuwałam to w podobny sposób”, jest istotną częścią tego, co sprawia, że możliwe jest zdrowienie w każdym rodzaju uzależnienia. — Tekst Bazowy SLAA, Przedmowa, str. 8
 Kiedy wychodzimy do innych, uświadamiamy sobie, że nie jesteśmy sami. Jesteśmy w takiej sytuacji, że możemy być niezwykle pomocni dla innej osoby uzależnionej, jeśli sami przeszliśmy przez te same doświadczenia i znaleźliśmy naszą drogę do trzeźwości. Kroki mówią „my” nie bez powodu. Wiele osób doświadczyło procesu zdrowienia przed nami, korzystając z narzędzi tego programu. Kiedy słyszymy na mityngu historię podobną do naszej, zazwyczaj możemy poczuć identyfikacje. Nawet jeśli nie identyfikujemy się bezpośrednio, wiemy, że osoba dzieląca się przechodzi przez takie same trudności, jakie my przeżywamy lub przeżywaliśmy. Możemy utożsamić się z bólem uzależnienia i zobaczyć innych, którzy znaleźli drogę wyjścia. Zwykle służą i wyciągają do nas pomocną dłoń, abyśmy mogli wydostać się z ciemnej otchłani rozpaczy. Na mityngach jest nadzieja i bardzo potrzebne wsparcie. Zamiast żyć w zamkniętym związku i polegać tylko na jednej osobie, aby zaspokajać swoje potrzeby, mamy innych we Wspólnocie. Mówienie prawdy o sobie na mityngu pełnym ludzi i słuchanie, jak inni dzielą się podobnymi rzeczami, może dawać ulgę oraz przynieść uzdrowienie. Obserwowanie, jak ktoś wykonuje pracę w ramach służby, aby zorganizować mityng w stylu „dla przyjemności i za darmo" pokazuje nam, że jesteśmy w troskliwym, pomocnym środowisku. Każdy dokłada starań, aby nasz program „my” istniał i rozwijał się.
 Chodzę na mityngi, służę pomocą i słucham, gdy inni dzielą się. Pamiętam, że nie jestem sam.
