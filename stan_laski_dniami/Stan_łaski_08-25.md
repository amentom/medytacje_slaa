
# 25 sierpnia

## Fantazja

> Poprzez wzajemne dzielenie się zaczęliśmy poznawać [osoby będące wyzwalaczami] jako istoty ludzkie, a ich historie zaprzeczały wielu fantazjom, jakie mogliśmy mieć na ich temat. Mity o ich uzależniającej aktywności rozpadały się na naszych oczach. Nasze kontakty z innymi stawały się bardziej autentyczne i oparte na wzajemności. — Tekst Bazowy SLAA, str. 189

Jednorożce, Marsjanie i gadające lwy wypełniały strony wszystkich moich książek w dzieciństwie. Ukryłem się w nich, aby uciec od przerażającej rzeczywistości mojego życia. Moje myśli zawsze były pełne nieokiełznanych nadziei i marzeń o lepszym, diametralnie innym świecie. Marzenia są królestwem dzieci. Ale kiedy te myśli przenoszą się w dorosłość i odciągają nas od realnego celu w życiu, przeradzają się w uzależnienie. Obsesja na punkcie niedostępnych osób to życie w krainie fantazji. Nie mogę nawiązać autentycznej relacji z wytworem mojej wyobraźni. Potrzebuję słuchać drugiej osoby i słyszeć, co mówi, zamiast idealizować ją i przymykać oczy na złe zachowania. Muszę też uważać na zabawę w czytanie w myślach. Wzajemna wymiana poglądów to dla mnie jedyny sposób na życie w rzeczywistości. Lęk przed konfliktem może trzymać mnie w krainie fantazji przez lata. Każdego dnia muszę stawiać czoła pojawiającym się problemom i znajdować sposób ich rozwiązania, zanim w mojej głowie powstanie pełnowymiarowy, żywy świat fantazji, który mnie obezwładni. Kraina fantazji może być ciepłym, wygodnym miejscem. Kto zatem wybrałby twardą rzeczywistość? Jedynym wyjściem jest dla mnie uświadomienie sobie, że moje uzależnienie może tam łatwiej do mnie dotrzeć i wciągnąć mnie w jeszcze trudniejszą rzeczywistość.

Dzisiaj mam jasność i cel w moim życiu.
