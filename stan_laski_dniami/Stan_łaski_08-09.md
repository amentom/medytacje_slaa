
# 9 sierpnia

## Nadużycie emocjonalne

> Biorąc przykład z takich postaci, postanowiłem, że jeśli nigdy nie będę okazywał uczuć, wtedy będę zdobywał to, czego mi potrzeba, że jeśli będę brutalny wobec kobiet, one będą w skrytości ducha zachwycone. Adorując mnie z powodu mojej brutalności, przylgną do mnie i nigdy nie zostawią. — Tekst Bazowy SLAA, str. 12

Pewnego dnia – po tym, jak moja mama nieustannie krzyczała na mojego tatę – zapytałam ją, dlaczego jest dla niego taka podła. Jej odpowiedź brzmiała: „Myślę, że bycie złośliwą zawsze sprawia, że przy mnie zostaje”. Moi rodzice byli razem od 14 roku życia a tata zrobiłby wszystko dla mojej mamy. Ale byli nieszczęśliwi. Było mi żal mojego taty. Takie podejście do związków w każdym razie nigdy mi nie odpowiadało. Ciągle znajdowałam się w sytuacjach, w których byłam fizycznie i emocjonalnie wykorzystywana. Ignorowałam przemoc emocjonalną, bo przynajmniej nie byłam bita. Byłam tak zdesperowana, żeby ze mną byli, że czułam, iż muszę znosić wszystko. Byłam tak przyzwyczajona do krzywdzenia siebie przez moje nałogi, że wydawało mi się to w porządku, gdy byłam z partnerem, który wyładowywał na mnie złość lub mówił mi, że jestem gruba, gdy widział, że jem fast food. Słuchanie ludzi dzielących się na mityngach SLAA i praca nad Krokami pomogło mi uświadomić sobie, że muszę wyjść z każdej relacji, w której nie było miłości, co również obejmowało moją relację z samą sobą. Najpierw potrzebowałam powstrzymać emocjonalne znęcanie się nad sobą samą – w moim umyśle.

Dzisiaj stawiam zdrowe granice ludziom, miejscom i rzeczom.
