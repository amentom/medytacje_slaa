
# 13 sierpnia

## Spotkanie się własnymi uczuciami

> Kiedy teraz przychodzi cierpienie, nie sięgam automatycznie do seksualnych myśli czy rozwiązań. Mam czas na przepracowanie uczuć i zrozumienie, że nie będą w stanie mnie przytłoczyć, ponieważ mogę prosić o pomoc Siłę Wyższą albo członka Wspólnoty SLAA. — Tekst Bazowy SLAA, str. 263

Byłam uzależniona od dramatu, adrenaliny i wiru zajęć. Spotkanie się z moimi uczuciami oznaczało nudę i ból (lub przynajmniej dyskomfort) – czego unikałam za wszelką cenę. Naprawdę myślałam, że umrę z powodu przytłaczających mnie uczuć. Na początku zdrowienia miałam ataki paniki, przez które traciłam wzrok. Widziałam przed oczami wirujące światła, a kiedy złapało mnie na drodze szybkiego ruchu, jechałam na oślep, póki mi nie przeszło (dziękuję Bogu za korki, gdzie jedzie się ślimaczym tempem). Znalazłam osobę w pracy, która była gotowa dać mi przestrzeń, aż byłam w stanie płakać i znowu widzieć. Wszystkie uczucia, których unikałam poprzez uzależnienie, pojawiały się i musiałam po prostu na to pozwolić. Nie wracałam do moich starych zachowań. Jeden dzień na raz, powierzając swoje uczucia Bogu i ufając, że jestem w bezpiecznym miejscu, mój stan się poprawiał. Ponieważ proces Dwunastu Kroków pomógł wydobyć te uczucia na powierzchnię i zastąpił niezdrowe zachowania zdrowieniem, uczucia, z którymi jestem dzisiaj, są o wiele łatwiejsze do opanowania.

Moja Siła Wyższa i Wspólnota SLAA wspierają mnie w zmieniających się uczuciach.
