4 grudnia

POKOCHANA

 Bogactwo naszych wspólnych doświadczeń, pogłębiające się wzajemne poznanie i zrozumienie zaczęły spełniać obietnicę rozwijającej się miłości, której tak naprawdę zawsze poszukiwaliśmy w związkach. Byliśmy teraz zdolni do kochania i do bycia kochanymi, spełnieni i wypełnieni łaską, i wiedzieliśmy o tym. Nasza wdzięczność za to na nowo odnalezione bogactwo wciąż rośnie, po dziś dzień. — Tekst Bazowy SLAA, str. 198

 Nie sposób jest czuć się kochanym, kiedy jest się maltretowanym lub ignorowanym. Z powodu mojego naprzemiennego uzależnienia od seksu i anoreksji nigdy nie udało mi się osiągnąć takiego etapu bliskości z partnerem. Jedno i drugie jest blokadą w pogłębianiu poznawania się i zrozumienia siebie nawzajem. Byłam zbyt egocentryczna, aby zawracać sobie głowę próbą zrozumienia kogoś innego (ta brutalna rzeczywistość ujawniła się podczas mojego Czwartego i Piątego Kroku). Ciągle wybierałam agresywnych lub niedostępnych partnerów, aby kontynuować cykl ucieczki przed przerażającą mnie bliskością. Gdyby ktoś naprawdę mnie znał, znienawidziłby mnie, więc po co w ogóle rozpoczynać proces prawdziwego poznawania siebie nawzajem? SLAA przywróciło mi poczucie własnej wartości i pomogło odnaleźć Siłę Wyższą, której mogłam powoli uczyć się coraz bardziej ufać. Najpierw poczułam się kochana przez moją sponsorkę i przyjaciół z SLAA, potem przez moją Siłę Wyższą, a następnie przez samą siebie. Dopiero po otrzymaniu tych darów mogłam rozpocząć randkowanie na trzeźwo i poczuć się kochana przez partnera.

 Dziś jestem kochana przez moją Siłę Wyższą, siebie i innych.
