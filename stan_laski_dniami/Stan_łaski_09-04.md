
# 4 września

## Zmiana i rozwój

> Stare emocjonalne nawyki (...) dawały subtelne korzyści, które czyniły je trudnymi do usunięcia. (...) Przeszliśmy teraz (...) do poddania się trwającemu całe życie procesowi, który udoskonali cechy, jakie nosiliśmy w sobie i które wpływały na nasze życie. U podstaw takiej całkowitej zmiany naszych postaw leżało postępujące poleganie na Bogu, jakkolwiek Boga pojmujemy. — Tekst Bazowy SLAA, str. 114-116

Jeśli nie możemy poddać procesowi Dwunastu Kroków naszego starego sposobu działania, nie możemy się zmienić. Większość uzależnionych nienawidzi zmian. Moje ego jest tak wielkie, że mówi mi, że moja droga jest najlepsza i powinienem to robić, nawet jeśli to mnie zabija. Nawyki emocjonalne (takie jak wzbudzanie w partnerce zazdrości, aby zobaczyć, czy mnie kocha lub oglądanie porno, żebym nie czuł się samotny) dają korzyści, które sprawiają, że zaprzestanie ich jest trudne. Dużo łatwiej jest manipulować reakcją partnerki niż konfrontować się z problemami w związku. Oglądanie porno jest znacznie łatwiejsze niż wchodzenie w interakcję z ludźmi, którzy mają własne myśli i uczucia. Zmiana oznacza, że ​​najpierw muszę zobaczyć siebie takiego, jakim jestem, wyzbyć się swojego ego, a następnie oddać wszystko mojej Sile Wyższej. Pozwolenie Bogu, aby panował nad wszystkim wzbudza we mnie lęk, ponieważ czasami zastanawiam się, czy Bóg nie zechce mnie ukarać za moją przeszłość. Ale Krok Dziewiąty pomógł mi pozbyć się tego lęku na tyle, by wpuścić Boga. Pozostałe Kroki pomogły mi nawiązać relacje z lepszym (niekarzącym) Bogiem. Zdecydowanie zmieniłem się i rozwinąłem przez lata spędzone w SLAA.

Dzisiaj poszukuję rozwoju i pozwalam mojej Sile Wyższej zmieniać mnie na lepsze.
