7 września

PRZYSIĘGI MAŁŻEŃSKIE

 [Kate i ja pobraliśmy się], gdy byłem trzeźwy od mniej więcej ośmiu miesięcy. Uczyniłem wewnętrzne postanowienie „wierności” – choć zupełnie nieprawdopodobna była dla mnie myśl, że mógłbym przestać romansować czy sypiać z innymi. Pomimo tych obaw moje narzeczeństwo, ślub i miesiąc miodowy przebiegły dość dobrze. — Tekst Bazowy SLAA, str. 21-22

 W tym rozdziale Tekstu Bazowego Rich ujawnia, że dowiedział się, iż sześć tygodni po miesiącu miodowym zaraził się chorobą przenoszoną drogą płciową. Możemy stanąć przed naszymi przyjaciółmi i rodziną i publicznie złożyć przysięgę wierności podczas ceremonii ślubnej, ale czasami nasze uzależnienie sprawia, że są to puste słowa. SLAA pomaga nam rozumieć to, co mówimy w naszych przysięgach małżeńskich. Przed rozpoczęciem trzeźwienia w SLAA wielu z nas nigdy nie pomyślałoby o małżeństwie. Ale jeśli bezwzględnie pracujemy nad programem i utrzymujemy świadomy kontakt z Siłą Wyższą, możemy dostrzec wartość w podejmowaniu i dotrzymywaniu zobowiązań. Nie chciałam składać tradycyjnej przysięgi małżeńskiej, gdy wychodziłam za mąż po raz pierwszy w wieku 40 lat, ponieważ nie chciałam przysięgać posłuszeństwa mężowi. Ale jestem mu oddana tak samo, jak on mi. Dbamy o to, czego chce druga osoba. Każdy z nas cieszy się autorytetem w związku. Przysięgi nie dotyczą słów, które wypowiadamy, ale naszych intencji i działań. Będąc uzależniona od seksu i miłości zamierzam kochać, być lojalna i honorować własne zobowiązanie. Co za zmiana w porównaniu z moją nałogową przeszłością.

 Dzisiaj dotrzymuję moich wypowiedzianych i niewypowiedzianych przysiąg małżeńskich.
