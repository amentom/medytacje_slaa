8 kwietnia

DZIESIĄTA CECHA CHARAKTERYSTYKI 

 Jesteśmy zniewoleni przez emocjonalną zależność, romantyczną intrygę lub kompulsywną aktywność seksualną. — Główne Dokumenty SLAA, „Charakterystyka uzależnienia od seksu i miłości”

 Większość ludzi dochodzi do wniosku, że w pewnym momencie swojego życia jest zniewolona przez swoje uzależnienie. Osoby uzależnione od nikotyny muszą palić, nawet jeśli jest to niewygodne lub ich zabija. Osoby uzależnione od alkoholu i narkotyków trafiają do szpitala lub więzienia, a po wyjściu od razu wracają do kupowania tej substancji. Ale zniewolenie przez seks i miłość? Powinniśmy być emocjonalnie zależni od tej osoby, którą kochamy, prawda? Większość społeczeństwa wierzy, że romantyczne intrygi i aktywność seksualna są sednem życia. Ale nie byłem szczęśliwy, chyba że ciągle wykonywałem romantyczne podchody lub fantazjowałem. Jeśli nie miałem seksu, w takiej czy innej formie, sześć razy dziennie, byłem nieszczęśliwy i pełen lęku lub tworzyłem intrygę, żeby zdobyć go więcej. Kiedy te działania stają się autodestrukcyjne i pochłaniają nas, szczęśliwie będzie jeśli zdamy sobie sprawę ze zniewolenia przez uzależnienie od seksu i miłości i odnajdziemy SLAA. Program pomaga złagodzić potrzebę bycia chorobliwie zależnym od jednej osoby, ucząc nas, jak być niezależnym i kochać siebie dzięki Sile Wyższej i Krokom. Jesteśmy w stanie przestać poświęcać wszystkie nasze pieniądze i czas na romantyczne intrygi. Seks staje się owocem wyrastającym z dzielenia się, zaangażowania i zaufania zamiast z żarłocznego pożądania.

 Dziś skupiam się na pracy, którą trzeba wykonać i karmię moją duszę, a nie chorobę.
