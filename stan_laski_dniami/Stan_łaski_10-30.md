
# 30 października

## Żałoba

> Wpadłem w spiralę niesłabnącego cierpienia. Utrata wagi, bezsenność, brak apetytu, wymioty i myśli samobójcze były moimi stałymi towarzyszami. — Tekst Bazowy SLAA, str. 16

Wszystko może być stratą – śmierć, utrata związku lub utrata pracy. Jako uzależnieni często uciekamy przed bólem żałoby. Łatwiej jest zracjonalizować zachowania znieczulające, gdy ktoś niezastąpiony umiera lub odchodzi. Jeśli nie mamy poczucia własnej wartości (jak to ma miejsce w przypadku większości osób uzależnionych od seksu i miłości), bycie w żałobie może być katastrofalne w skutkach. W miejsce zdrowego procesu odpuszczania i godzenia się ze stratą, w aktywnym uzależnieniu może pojawiać się autodestrukcja i narcyzm. Używałem straty jako pretekstu do pogrążania się w negatywnym myśleniu i rozpaczy. Uciekałem przed bolesnymi etapami żałoby, poprzez uruchamianie się do tego stopnia, że nigdy nie osiągnąłem ostatniego etapu – akceptacji. To, że ktoś ode mnie odchodzi, nigdy nie było dla mnie akceptowalne, nawet jeśli nie było w tym winy tej osoby. Moim pierwszym odruchem było zastąpienie straty. Znajdowałem inną kochankę lub kogoś wyjątkowego. Ale to była tylko fantazja – oni nigdy nie mogli sprostać moim oczekiwaniom. Bez przepracowania moich uczuć, nikt nigdy nie byłby w stanie wyprowadzić mnie z depresji. W SLAA mogę podzielić się swoim smutkiem i otrzymać wsparcie. Mogę uniknąć błędu, jakim jest próba zastąpienia straty lub znieczulenie się z jej powodu. Mogę czuć swój ból i w końcu dojść do akceptacji.

Kiedy doświadczam straty, pozwalam sobie na bycie w żałobie.
