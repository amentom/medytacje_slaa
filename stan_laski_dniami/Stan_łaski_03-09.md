9 marca

SPONSOROWANIE

 Odkryliśmy, że możemy utwierdzać nasze zdrowienie poprzez pracę z innymi uzależnionymi od seksu i miłości. [...] Żadne inne życiowe doświadczenie nie było bardziej znaczące dla nas niż przyzwolenie samym sobie, abyśmy stali się kanałami, przez które mogła przepływać łaska niosąca uzdrowienie i wybawienie. — Tekst Bazowy SLAA, str. 132-133

 Zdobycie sponsora zabezpieczyło moją pracę, którą zainwestowałem w SLAA i pomogło mi poczuć, że liczę się dla kogoś jeszcze. Podzielenie się moją wstydliwą historią ze sponsorem dało mi dużo siły. On potrafił wysłuchać mojej opowieści nie myśląc, że jestem okropną osobą i nadal okazywał mi serce. Pomogło mi to poczuć się lepiej ze sobą. Współpraca ze sponsorem była dla mnie kluczowa, ponieważ sponsor potrafił zidentyfikować wzorce, na które ja byłem ślepy. Chciałem się zmienić, ale nie dostrzegałem tego, co robię i nie mogłem zmienić się sam. Dzisiaj sponsoruję czterem osobom i odkryłem, że za każdym razem, gdy dzwonią lub spotykamy się razem, przypominam sobie, jak ważny jest program. Kiedy do mnie dzwonią i są wkurzeni z powodu frustracji lub wyzwań, których ostatnio doświadczyli, przypomina mi się, że już nie chcę wracać do życia pełnego zamętu i cierpienia. Kiedy mają pozytywny moment „oświecenia”, jest to dla mnie inspirujące i przypomina mi czasy, w których również doświadczałem rozwoju jako osoba. Kiedy mają potrzebę, której program nie zaspokaja, motywuje mnie to do działania i zachęca do podjęcia nowych zobowiązań w ramach pełnienia służby. Posiadanie podopiecznych i sponsora ma zasadnicze znaczenie dla robienia postępów i utrzymywania trzeźwości w uzależnieniu od seksu i miłości.

 Sponsoruję innych tak, jak mnie sponsorowano, przekazuje dalej dar zdrowienia, który mi przekazano.
