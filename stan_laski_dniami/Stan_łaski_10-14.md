
# 14 października

## Duchowość

> Możliwość znalezienia jakiejś formy wiary, bazującej raczej na potrzebie znalezienia takiej wiary niż na określonej koncepcji Boga, była początkiem duchowego uzdrowienia. — Tekst Bazowy SLAA, str. 102

Duchowość koncentruje się na osobistym rozwoju związanym z Siłą większą od nas samych. Podoba mi się w SLAA to, że sugeruje się znalezienie duchowości, zamiast mówić: „Potrzebujesz konkretnej religii”. Ludzie tacy jak ja ciągle uciekają od religii. Jako osoba uzależniona, posłużę się swoim intelektem, po to aby uczepić się każdej wymówki, byleby tylko uniknąć ciężkiej pracy lub bólu. Rozwój jest bolesny. Ale odnalezienie duchowości pomogło mi pozostać w SLAA i wzrastać. To codzienna praktyka. Widzę na mityngach innych, którzy kiedyś byli ateistami lub agnostykami i wierzę, kiedy mówią, że życie duchowe sprawdza się w ich przypadku. Słyszę, jak ludzie mówią, że modlitwa i medytacja pomogły im przejść przez naprawdę trudne doświadczenia bez utraty trzeźwości. Żywe dowody widzimy na mityngach – ludzi, których życie było szaleństwem przed SLAA, a teraz odnaleźli szczęśliwe i zdrowe życie. Zawdzięczają to Dwunastu Krokom i odnalezieniu wiary, która sprawdza się w ich przypadku. Modlitwa i medytacja przemieniają moje życie – życie, którego nie miałbym bez SLAA i codziennej praktyki, która podtrzymuje moją wiarę.

 Moja duchowość wzrasta poprzez codzienną praktykę.
