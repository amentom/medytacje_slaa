2 stycznia

ŻYCIE W OBFITOŚCI

 Dzisiaj mam nadzieję, że mogę mieć życie pełne i wolne, takie, jakiego zawsze chciałem. — Tekst Bazowy SLAA, str. 243

 Nie chodzi o to, że niczego mi w życiu nie brakuje. Po prostu staram się nie skupiać na tych brakach i nie narzekać. Jestem wdzięczny za to, co dała mi trzeźwość. Uzależnienie wpędziło mnie w kozi róg. Wiodłem samotne życie, przemieszczając się pomiędzy moim mieszkaniem, pracą i klubami nocnymi. Niektórzy mogą myśleć, że kluby nocne to wspaniała zabawa, lecz nie wtedy, gdy jesteś uwięziony we własnych nałogowych myślach. Żyć wolnym życiem oznacza, że jestem wolny (jeden dzień lub jedną minutę na raz) od negatywnych myśli i obsesji, które mnie dręczyły. Pełne życie oznacza dla mnie podejmowanie ryzyka na rzecz zdrowej bliskości. Chodzę na randki wspólnie ze znajomymi, gdzie każdy jest ze swoją połówką i na imprezy, gdzie mogę nawiązać kontakt z ludźmi, zazwyczaj innymi członkami SLAA. Oznacza to medytacje, wspólnotę, długie spacery na łonie natury, chodzenie do teatru, rozwój moich profesji; mógłbym rozwijać tę listę w nieskończoność. Na tym właśnie skupiam się w trzeźwości: poznawaniu siebie i dbaniu o siebie, zamiast skupiać całą swoją energię na obiekcie moich uczuć. Z takim nastawieniem o wiele lepiej jest żyć na tym świecie.

 Cieszę się, że żyję i szukam sposobów na poprawę w swoim życiu.
