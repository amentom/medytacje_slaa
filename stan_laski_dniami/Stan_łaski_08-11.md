
# 11 sierpnia

## Branie wszystkiego do siebie

> Wciąż sprawialiśmy wrażenie niezdolnych do reagowania adekwatnie do sytuacji. Często zderzaliśmy się z naszymi wewnętrznymi blokadami, które utrzymywały na dystans możliwość doświadczania autentycznego zaufania i troski. (...) Łaska Boża dawała nam wolność od ciężaru naszego starego Ja. — Tekst Bazowy SLAA, str. 115-116

Miałem przyjaciela, który mówił mi, że „potrzebuję nabrać grubszej skóry”. Zdarzało się, że każda drobnostka doprowadzała mnie do szału. „Ta osoba mi to robi” – brzmiała moja mantra. Wszyscy na tym świecie chcieli mnie wykończyć, bo myślałem, że wszystko kręci się wokół mnie – i to w negatywny sposób. Często jednak ludzie nawet o mnie nie myślą. Kiedyś nawet miałem wrażenie, że ludzie na mityngach SLAA dzieląc się, kierują swoją wypowiedź do mnie. Mój sponsor wielokrotnie powtarzał mi, że nie jestem centrum wszechświata. Musiałem przezwyciężyć siebie i poszukać sposobów, by służyć. Pełnienie służby na poziomie Intergrupy i Konferencji Krajowej nauczyło mnie przestać brać rzeczy do siebie. Widziałem ludzi słuchających sumienia grupy i zadośćuczyniających, jeśli ich zachowanie negatywnie wpłynęło na grupę. Pozostawali dostępni i nadal służyli w sytuacjach, gdzie ja bym uciekał. Mieli poczucie, że są ważni w Bożym świecie, ale nadal byli częścią zespołu. Szukanie woli mojej Siły Wyższej w każdej sytuacji pomaga mi uświadomić sobie, że jestem niewielką częścią planu i nie potrzebuję wszystkiego kontrolować.

Jestem otwarty na szczere informacje zwrotne.
