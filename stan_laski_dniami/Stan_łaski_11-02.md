2 listopad

a
PERFEKCJONIZM
 Perfekcjonizm i pycha to dwie wady charakteru, których doświadczało wielu z nas. Nawet gdy nie udawało nam się kontrolować każdego dnia małodusznego egoizmu czy chronicznej prokrastynacji – nie byliśmy w tym „perfekcyjni” – widzieliśmy, że uczymy się, jak akceptować raczej postęp niż perfekcjonizm! Choć nie zawsze mogliśmy być dumni z efektów naszych wysiłków, aby się zmieniać, to przynajmniej zyskaliśmy prawo do szanowania samych siebie za samo podejmowanie tych wysiłków. — Tekst Bazowy SLAA, str. 118

 Jako dziecko uprawiałam gimnastykę wyczynową i jeśli nie udawało mi się za każdym razem zdobyć złotego medalu, nie chciałam brać udziału w zawodach. Depresja brała górę i nie miałam chęci ćwiczyć. Większość ludzi chce wypaść jak najlepiej, ale mój perfekcjonizm sprawiał, że w pogoni za wynikiem traciłam poczytalność. Starałam się robić wszystko idealnie, a jeśli mi się nie udawało, bezlitośnie się dołowałam. Postęp pojawia się z czasem jako wynik konsekwentnego działania. Perfekcjonizm zakłada natychmiastowe i bezproblemowe działanie, przynajmniej w teorii. Nikt tak naprawdę nie jest doskonały. To cel niemożliwy do osiągnięcia. Musiałam zaakceptować to, że jestem po prostu człowiekiem z wadami i będę popełniać błędy. Tylko w oczach Boga mogę być doskonała, nawet z popełnianymi błędami. Z pomocą SLAA odnalazłam bezwarunkową miłość, której zawsze szukałam i zrozumiałam, że mogę być sobą, z wadami i całą resztą.

Dzisiaj cierpliwie podchodzę do swoich postępów, akceptując dary moich niedoskonałości.
