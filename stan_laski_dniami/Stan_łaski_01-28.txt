28 stycznia

REPUTACJA
 Potrzebowaliśmy znaleźć coś w rodzaju podstawy, skały, która byłaby punktem odniesienia do zbadania, bez złudzeń, kim i czym byliśmy w tym świecie, jacy byliśmy dla innych i dla siebie. Co więcej, potrzebowaliśmy [...] zrozumieć korzyści, jakie czerpaliśmy z naszego uzależnienia. — Tekst Bazowy SLAA, str. 107
 Ludzie na różne sposoby radzą sobie z reputacją. Niektórzy ludzie bardzo ukrywają swoje uzależnienie, bo jakakolwiek oznaka ujawniająca nałóg w ich zewnętrznym świecie byłaby druzgocąca. Inni uruchamiają się otwarcie, jak tylko mają możliwość, nazywając swoje uzależnienie stylem życia. Ja robiłam jedno i drugie. Miałam w życiu przykrywkę i ważne było to, żeby nikt nie wiedział, co się u mnie dzieje. Próbowałam wszystko ukryć. Gdy ludzie zaczynali pytać lub coś wiedzieli o moim tajemnym życiu, po prostu udawałam, że to się nie dzieje. Nadszedł taki moment, w którym moje nałogowe uruchamianie się występowało tak często, że po prostu zaczęłam traktować to jako styl życia. Zaczęłam być dumna z tego, z iloma osobami spałam i jak pociągająca seksualnie mogę być. W tym samym czasie naprawdę skupiałam się na ochronie mojej reputacji. Wiele energii poświęcałam na próby kontrolowania tego, co ludzie o mnie myśleli. Nigdy nie myślałam o kontrolowaniu zachowania, które było przyczyną mojej złej reputacji. Dopiero gdy dołączyłam do programu i zaczęłam zdrowieć, zdałam sobie sprawę, jak daremnym wysiłkiem były próby kontrolowania mojej reputacji. Jedynym sposobem na zmianę tego, jak jesteśmy postrzegani, jest życie zgodne z własnymi wartościami, uczciwością i zasadami.
 Dziś odpuszczam lęk i podejmuję działania, które budują moje poczucie własnej wartości. 
