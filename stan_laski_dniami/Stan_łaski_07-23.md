
# 23 lipca

## Przewodnictwo sponsora

> Z pomocą sponsora zaczynamy zajmować się problemami, które wciąż powtarzają się w naszym życiu. Nasz sponsor pomaga nam przejść przez trudne chwile, których wielu z nas doświadcza w wyniku odstawienia naszego nałogu. (...) dzieli się swoim własnym doświadczeniem i uczuciami, które przeżywał w podobnych sytuacjach, i stara się nie udzielać rad. – z ulotki „Sponsorowanie: wyjście z izolacji”.

Zawsze myślałam, że podążanie za sponsorem to podążanie ścieżką, którą wybrał mój sponsor. Jednak moja sponsorka powtarzała mi: “To jest moje doświadczenie i moje zdanie. Zawsze możesz to zrobić po swojemu, jednak ja właśnie tak widzę tę sytuację”. Była w stanie widzieć rzeczywistość znacznie wyraźniej niż ja moimi oczami uzależnionej. Dzięki jej prowadzeniu nigdy nie powiedziałam moim podopiecznym: “Zróbcie to albo koniec współpracy”. Słyszałam o ludziach, którzy tak robią i być może oni właśnie tego wtedy potrzebowali. Wierzę, że znajdujemy sponsora, jakiego potrzebujemy. Nasz sponsor prowadzi nas przez kolejne kroki, dzieli się z nami tym, jak udało mu się zachować trzeźwość w trudnych czasach i jak poradził sobie z wyjściem ze swoich wzorców uzależnienia. Słuchanie i wyciąganie wniosków z jego doświadczeń może pomóc nam uniknąć bólu wynikającego z popełniania tych samych błędów. Niektórzy ludzie słuchają, ale ich uzależnienie jest tak silne, że i tak robią to, co robili. Wtedy sponsor kieruje ich do Kroków i działań, które pomogą im powrócić do trzeźwości.
 
Słucham dziś mojego sponsora i czerpię z jego doświadczenia, siły i nadziei.
