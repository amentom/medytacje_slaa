21 maja

OTWARTOŚĆ

Wiedzieliśmy, jak być otwartymi wobec innych osób w SLAA, praktycznie we wszystkim co myśleliśmy, czuliśmy i doświadczaliśmy. Dzięki tej otwartości dowiedzieliśmy się czegoś o osobistej uczciwości, a także nauczyliśmy się czegoś o byciu emocjonalne stałym. —-Tekst Bazowy SLAA, str. 189 

Otwieranie się wobec innych czasem może być zmaganiem. Otwieranie się przed rodziną nie było bezpieczne w moim dzieciństwie. Szczerość zwykle wiązała się z sabotażem lub karą. A przy wściekającym się nałogowo ojcu nigdy nie wiesz, z jaką reakcją się spotkasz. Wejście na mój pierwszy mityng SLAA i zobaczenie, jak ludzie otwarcie i uczciwie dzielą się bez obawy o reperkusje, było dla mnie metamorfozą. Zobaczyłem społeczność, która ich kocha i wspiera, zamiast zawstydzać. Kiedy ja zacząłem się dzielić, ludzie dziękowali mi za szczerość i mówili, że to utwierdza ich w przeświadczeniu, że otwieranie się jest w porządku. Dzielenie się tym, co przeżywam na bieżąco na mityngach i wykonywanie telefonów otwiera drzwi, by wpuścić Boga. Uczymy się, jak zachować spójność emocjonalną. Polegamy na innych, a to pomaga pozbyć się lęku. Lęk trzymał mnie w izolacji i powodował, że uparcie odmawiałem wpuszczenia czegokolwiek do mojego życia. Ten zamknięty system karmił moje nałogowe zachowania i utrzymywał mnie w ciągłym uruchomieniu. Otwartość, jaką odnalazłem w SLAA i z moją Siłą Wyższą, pozwoliła mi po raz pierwszy w moim życiu doświadczyć radości istnienia.
 
Dziś dokładam wszelkich starań, by być otwartym i uczciwym. 
