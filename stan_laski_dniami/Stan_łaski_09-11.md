
# 11 września

## Zniekształcone myślenie

> Nie chodziło o to, że nasza logika, nasze motywy lub intencje były złe. Raczej rzecz była w tym, że nasza zdolność do wyraźnego ujrzenia problemu oraz nasze życzenie zmiany siebie były systematycznie zakłócane przez uzależnienie. Część naszego umysłu, która przynajmniej sporadycznie rozpoznawała naszą chorobę, sama w sobie nie była uodporniona, więc nie można było polegać wyłącznie na niej jako na przewodniku, który zaprowadzi nas do zdrowia. — Tekst Bazowy SLAA, str. 102

Mój umysł wymyśla wszelkiego rodzaju wymówki, żeby zracjonalizować irracjonalne zachowanie. Chcę tego, czego chcę i kiedy tego chcę. Więc jeśli ktoś mi mówi, że to dostanę, wierzę mu, bez względu na to, jak bardzo naciąga prawdę. Jeżeli słucham głosu uzależnienia, nakłaniającego mnie do szalonych lub niebezpiecznych rzeczy, w mojej głowie powstaje idea, która wydaje się logiczna i w nią wchodzę. Bywa, że gdzieś z tyłu głowy (w tej zdrowej części) dręczą mnie jakieś wątpliwości, ale uciszam je, aby nie budzić lęków. Nie mogę polegać na własnych myślach, ponieważ są one zniekształcone przez uzależnienie. Jeśli mówiłam mojej sponsorce, że chciałam gonić własnego kota po mieszkaniu z elektryczną golarką w dłoni, ponieważ myślałam, że pozbycie się sierści zwierzaka sprawi, że mój żonaty obiekt obsesji uczulony na koty wróci, mogła wskazać błąd w moim myśleniu. Dziś nie polegam wyłącznie na moim umyśle, jako na przewodniku, który zaprowadzi mnie do zdrowia. Mówię o tym innym we wspólnocie, mojej sponsorce, Bogu i dzielę się tym na mityngach. Wszystko to oczyszcza mój umysł, więc mogę się skupić na rzeczywistości.

Dzielenie się z moją Siłą Wyższą i innymi we wspólnocie pomaga mi rozjaśnić moje myślenie.
