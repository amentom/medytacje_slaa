11 lutego

NORMY SPOŁECZNE
 Dla postronnego obserwatora moje życie było spełnieniem amerykańskiego snu: piękna żona, dwójka ładnych dzieci, duży dom, basen i kort tenisowy, samochody, podróże, itd. Za tymi wszystkimi dekoracjami tkwił nadpobudliwy, przerażony chłopiec. — Tekst Bazowy SLAA, str. 277
 Mieszkam w mieście, w którym nie ma już „normalnej" rodziny z kilkorgiem dzieci w domu na przedmieściu z tabliczką na płocie „Uwaga! zły pies". To mnie nie uchroniło przed uganianiem się za nieznanym i wiecznie nieuchwytnym ideałem. Chciałem się po prostu dopasować. Myślałem, że seks i miłość są na to sposobem. Bawiłem się w czytanie w myślach. Zdawało mi się, że wiem czego chciał Bóg i społeczeństwo. Przed SLAA sądziłem, że celem życia jest bycie seksownym i złapanie kogoś, kto mnie uratuje, kto uczyni mnie „normalnym" i pomoże mi dopasować się do społeczeństwa. Mityngi SLAA i praca na Dwunastu Krokach sprawiły, że zacząłem to wszystko kwestionować. Zdałem sobie sprawę, że moje wyobrażenie o tym, czego chce społeczeństwo, wcale nie było tym, co przygotowała dla mnie Siła Wyższa. Nie mam żadnej z tych nagród, o których marzyłem: dużego domu, kariery czy dzieci. Moja rola w świecie polega na tym, abym starał się być pokornym i pełnił służbę. Nigdy bym o tym nie pomyślał, że w ogóle chciałbym przyjąć taką rolę. Jestem wdzięczny SLAA za otworzenie mi oczu na prawdę. To, co inni o mnie myślą, jest ich sprawą, nie moją. 
 Dzisiaj skupiam się na pokorze i na tym, jak mogę służyć pomocą innym.
