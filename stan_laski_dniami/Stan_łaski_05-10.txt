10 maja

ODPOWIEDZIALNOŚĆ

 Mimo że nie było całkiem właściwe obwinianie naszych wczesnych doświadczeń życiowych lub siebie samych za nasze zachowania w trakcie aktywnego uzależnienia od seksu i miłości, to musieliśmy zaakceptować pewną osobistą odpowiedzialność za nie. Nie musieliśmy ukrywać naszych prawdziwych motywów za kosmetycznymi usprawiedliwieniami czy obwinianiem. — Tekst Bazowy SLAA, str. 112

 Zawsze wierzyłem, że mogę tłumaczyć się tym, co mi się przydarzyło, aby pozostać nastolatkiem przez całe życie. Nigdy nie chciałem dojrzeć i podjąć się trudu obowiązków dorosłego życia. Moje odrętwiające zachowania pomagały mi zachować niezdolność do stawiania czoła obowiązkom. Racjonalizacja mojej sytuacji za pomocą „To dlatego, że tak i tak mi uczyniono” skutecznie wpływała na mnie, dając mi wymówki. Czwarty Krok zapoczątkował moją drogę do gotowości bycia odpowiedzialnym za siebie. Ludzie we wspólnocie i mój sponsor nauczyli mnie sztuki dbania o siebie. Kiedy odpuszczam postawę niedojrzałości, często jest to bolesny i trudniejszy sposób robienia rzeczy, ale na dłuższą metę jest to dla mnie znacznie lepsze. Kiedy patrzę na swoją stronę ulicy i naprawiam – to, co jest w mojej mocy, oczyszczam się z tego, co trzyma mnie w cyklu, w którym potrzebuję ratunku. Potrafię stanąć na własnych nogach, a może nawet służyć innym.

 Proszę moją Siłę Wyższą, aby pomogła mi przyjąć odpowiedzialność za moje uczucia i zachowanie.
