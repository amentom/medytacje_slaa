
# 20 czerwca

## Niech się spełni wola Twoja, a nie moja

> Widzieliśmy, że [kroki] ich struktura opiera się na zasadach Kroku Trzeciego. Nasz kielich chorych zachowań został opróżniony, a my wyczyściliśmy go najlepiej, jak potrafiliśmy, przygotowując na ponowne napełnienie go dzięki Bożej Łasce, w zgodzie z planem Boga a nie naszym własnym. — Tekst Bazowy SLAA, str. 105 

Kiedy zacząłem chodzić na mityngi Dwunastu Kroków, byłem ateistą. Czasami myślałem, że jeśli Bóg istnieje, to bawi się ze mną w chowanego. Jeśli taki właśnie jest Bóg, dlaczego miałbym czynić wolę Boga zamiast mojej własnej? Spędziłem lata na wpadkach w SLAA kierując się tą wymówką. Prostym faktem było to, że chciałem, aby było po mojemu. Nie chciałem, aby Bóg przejął kontrolę, jeśli miał dać mi ciężką pracę do wykonania. Ale trzeźwość to ciężka praca. Kiedy w końcu powierzyłem moją wolę, Bóg dokonał cudów. Zamiast związku, który uważałem za zasadniczy dla mojego przetrwania (tego, który w rzeczywistości mnie zabijał), otrzymałem zdrową relację z kimś, kto pomaga mi się rozwijać. Nigdy nie otrzymałbym tego daru, gdybym nie miał tych lat opróżniania mojego kielicha z chorych zachowań za pomocą narzędzi SLAA. Oczyszczenie nastąpiło, gdy wykonałem Kroki od Czwartego do Dziesiątego. Byłem gotowy, aby Bóg napełnił mój kielich, kiedy przeszedłem przez wszystkie Kroki, ustaliłem wraz ze sponsorem plan trzeźwego randkowania i trzymałem się go. Dziś akceptuję moje życie z wdzięcznością i pogodą ducha.

Dzisiaj odpuszczam kontrolę, aby plan mojej Siły Wyższej mógł się rozwinąć.
