29 kwietnia

ŚWIADOMY KONTAKT

 Od kogoś lub czegoś wybawiającego nas z tarapatów lub do kogo modliliśmy się wyłącznie w chwilach kryzysu, przez koncepcję doglądającego opiekuna lub Boga-rodzica, doszliśmy do poczucia bycia w świadomej więzi z tą Siłą. — Tekst Bazowy SLAA, str. 129

 Praca na rzecz relacji z Bogiem – zamiast korzystania z Niego tylko w sytuacjach awaryjnych – nigdy nie była dla mnie pociągająca. Z jakiegoś powodu (być może uzależnienia) modlenie się i medytowanie każdego dnia zawsze wydawało mi się nużące. Proszenie o przewodnictwo Boga było jak coś magicznego, co mogą robić tylko inni ludzie. Obawiałem się, że Bóg nie wysłucha „małego, biednego mnie” albo że ja go nie usłyszę. Czasami hałas w mojej głowie był tak jazgotliwy, że nie mógłbym nic usłyszeć, więc zapomnij o medytacji. Kiedy mój sponsor polecił mi ustawić minutnik i medytować przez pięć minut dziennie, opierałem się. Nie miałem wystarczająco dużo czasu w ciągu dnia. „Jestem zbyt zajęty” to logiczna wymówka, ale niezbyt dobra dla mojego zdrowienia. W budowaniu partnerstwa z Siłą Wyższą istnieje przeszkoda, ponieważ nie zawsze ufam Bogu. Zawsze myślałem o Bogu jako o autorytecie, który mnie karze. Trudno jest zmienić przekonania z dzieciństwa i być na równych prawach w otwartej komunikacji z kimś (lub czymś), kogo nie widzisz i czego się obawiasz. Przełamałem się, aby chodzić na spotkania medytacyjne i modliłem się, czy w to wierzyłem, czy nie. Stopniowo nauczyłem się ufać i wierzyć w kochającą Siłę Wyższą, z którą dzisiaj jestem w partnerskiej relacji.

 Dzisiaj poświęcam czas na modlitwę i medytację, utrzymując otwartą komunikację z moją Siłą Wyższą.
