12 lutego

NIEPOKÓJ
 Nie trzeba było wiele czasu [...] aby unoszące się lęki zakotwiczyły się we mnie. Zacząłem doświadczać totalnej paniki, takiej, w której trzeba trzymać się kurczowo stołu, aby mieć pewność, że się nie odleci [...] Seksualna aktywność osiągająca szczyty i narastające oszustwa w końcu mnie złamały. — Tekst Bazowy SLAA, str. 278
 Zazwyczaj, gdy czuję niepokój, to dlatego, że boję się utracić coś, co mam lub nie dostanę czegoś, co wydaje mi się potrzebne. Lęk powoduje różnego rodzaju spustoszenia w moim życiu. To jedna z najgorszych emocji, sprawiająca, że chcę się uruchomić i znieczulić. Radzenie sobie z lękiem za pomocą nałogowych zachowań wynikających z uzależnienia od seksu i miłości tworzy tylko więcej lęku i niepokoju. Wspólnota SLAA dała mi narzędzia i nauczyła mnie radzić sobie z lękiem. Dzielę się moim lękiem z innymi i otrzymuję od nich doświadczenia, siłę i nadzieję. Budowanie poczucia własnej wartości, zamiast niszczenia go przez uruchamianie się, ocaliło moje życie. Kiedy się uruchamiałem, widziałem w mojej przyszłości tylko szpitale i instytucje albo samobójstwo. Kiedy zobaczyłem, że z pomocą Siły Wyższej i pracy nad programem 12 Kroków mogę przestać uruchamiać się, pojawiła się we mnie iskierka nadziei. Z biegiem lat, ta iskierka zamieniła się w latarnię morską, która przywraca mi spokój zawsze wtedy, gdy rozpętuje się burza niepokoju. Nie znika on całkowicie z mojego życia, ale jest o wiele łatwiejszy do opanowania.
 Dzielę się wykonywaną inwenturą z moim sponsorem i Siłą Wyższą, wiem, że pomaga mi to radzić sobie z moimi uczuciami i trzeźwością.
