
# 12 czerwca

## Życie w teraźniejszości

> Być tu i teraz. Ta myśl przewodnia jest podstawą każdej recepty na szczęśliwe życie. Wiąże się z tym, choćby przelotnie, doświadczenie całkowitego zaufania, całkowitej wiary, że zasadniczo wszystko jest takie, jakie być powinno w tym momencie, łącznie z moim pragnieniem, aby uległo ono zmianie w następnej chwili. — Tekst Bazowy SLAA, str. 337

Jedną z zasad zdrowienia jest życie w teraźniejszości, czasami jedną minutą w danej chwili. Z naszą przeżartą uzależnieniem przeszłością radzimy sobie, pracując nad Dwunastoma Krokami. Przyszłość zaś często pozostaje ciągle zmienną i nieprzewidywalną koncepcją. To jest coś, nad czym nie mamy kontroli. Mogą pojawić się zdarzenia o wiele większe, niż nawet nasze przepełnione lękiem przewidywania. I pojawiają się. W SLAA powiedziano mi, że jeśli będę żył zgodnie z zasadami programu SLAA tu i teraz, to moja przyszłość będzie znacznie lepsza niż moja pełna niekończących się nałogów przeszłość. Co więcej, kiedy w przyszłości pojawią się trudności, z psychologicznej i duchowej perspektywy będę znacznie lepiej przygotowany do radzenia sobie z nimi. Gdy napotkałem permanentny lęk, w którym żyłem podczas odstawienia w SLAA, powiedziano mi, że „żyję w czarnych scenariuszach dotyczących przyszłości”. Uderzyło mnie to do głębi. Od tego momentu stałem się gotowy powierzyć przyszłość mojej Sile Wyższej, wiedząc, że moim jedynym zadaniem jest pracować nad moim programem SLAA tu i teraz. Moja przyszłość wyłoni się z mojego dzisiejszego zaangażowania w zdrowienie. Mogę odpuścić.

Oddaję wszystkie myśli o przyszłości mojej Sile Wyższej. Dzisiaj pracuję nad programem SLAA najlepiej jak potrafię, ufając, że przyszłość zatroszczy się o siebie w swoim czasie.
