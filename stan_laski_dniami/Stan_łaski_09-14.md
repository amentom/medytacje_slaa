# 14 września

## Intryga

> Kiedy byłem aktywnym uzależnionym, ta sieć potencjalnych intryg była dla mnie rodzajem siatki ochronnej lub zabezpieczenia. (...) Te gesty całowania, przytulania i dotykania były walutą mojej zewnętrznej osobowości. Sposobem, w jaki komunikowałem się z innymi. — Tekst Bazowy SLAA, str. 44-45

Kiedy byłam dzieckiem, moja mama była bardzo chora i rzadko przychodziła do mojego łóżeczka. Powiedziała mi później, że byłam najlepszym dzieckiem na świecie; nigdy nie płakałam. Patrząc na to teraz oczami zdrowienia sądzę, że prawdopodobnie płakałam, ale nauczyłam się, że mój płacz pozostaje bez odpowiedzi. Przestałam zatem płakać. Stałam się całkiem samowystarczalną małą osobą. Ten schemat stał się wszechobecny w moim życiu. Pragnę dotyku, ale jednocześnie mnie on odpycha. Kiedy ktoś mnie przytula, działa to na mnie jak wyzwalacz. Przed trzeźwością odbierałam to jako oznakę potencjalnej intrygi. Niezależnie od tego, czy dążyłam do niej, czy nie, odczuwałam haj. Czasami był to dla mnie jedyny sposób, by poczuć się częścią świata. Dziś jednak mam rozwiązanie – Kroki uzdrawiają mnie w tym obszarze. Dzień po dniu moja Siła Wyższa przywraca mi zdrową relację z dotykiem. Kiedy odczuwam jego brak, obejmuję się ramionami i wyobrażam sobie, że moja Siła Wyższa mnie przytula. Zauważam, że dziś dotyk jest dla mnie w znacznie mniejszym stopniu wyzwalaczem. Stopniowo moja Siła Wyższa przywraca mi zdolność rozwijania intymności z moim mężem poprzez dotyk.

Dzisiaj odnoszę się do innych z pozycji pełni, wiedząc, że moja Siła Wyższa jest obecna w każdej relacji.
