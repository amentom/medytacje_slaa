23 grudnia

KAMIENIE MILOWE W SLAA

 To przejście w naszej postawie od potrzeby do nadziei doprowadziło nas do kolejnego kamienia milowego w naszym zdrowieniu. Położyliśmy pierwszy kamień fundamentu pod uzyskanie wiary. Zobaczyliśmy, że możemy żyć pomimo bólu odstawienia, bez wracania do naszych starych schematów i poczuliśmy, że Siła, która to sprawiła, pochodzi spoza nas. — Tekst Bazowy SLAA, str. 103

 Kiedy Biuro Służb Światowych Wspólnoty SLAA wprowadziło do sprzedaży żetony oznaczające przejście przez Krok, pomyślałam, że to dziwne. Ale kiedy dałam mojej podopiecznej żeton Kroku Pierwszego i uświadomiłam sobie, jakim kamieniem milowym było przepracowanie Kroków z kimś innym, zdałam sobie sprawę z ich wartości. Uznanie swojej bezsilności, doświadczenie duchowe, pozbycie się długo skrywanych uraz, zadośćuczynienie, rozpoznanie i uwolnienie od wad charakteru oraz poczucie wolności w niesieniu posłania, wszystkie te wydarzenia są kamieniami milowymi w procesie zdrowienia. Ta lista rozwija się dalej. Jeśli pozostaniemy tu wystarczająco długo, wszystkie staną się naszym udziałem. Ciągle rozwijamy się i zmieniamy. Kiedy przechodzimy przez ból bez wracania do starych wzorców, wiemy, że uzależnienie nie ma nad nami władzy. Kroki są planem, a my jesteśmy architektami. Nasza Siła Wyższa nie zmieni nas bez naszej pomocy. Bliscy mogą nie widzieć każdego kamienia milowego, kiedy go doświadczamy, ale widzą zmiany w nas. Wiemy, że chociaż SLAA to ciężka praca, jest to o wiele lepszy sposób na życie.

 Rozpoznaję i świętuję kamienie milowe w moim procesie zdrowienia z uzależnienia od seksu i miłości.
