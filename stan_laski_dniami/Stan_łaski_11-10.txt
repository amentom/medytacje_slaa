10 Listopad

a 
DRAPIEŻNE ZACHOWANIE

 Zachowania graniczne obejmują między innymi strategie, które służyły mi do zdobywania partnerów lub materiał do uruchamiania się. Są to znaki ostrzegawcze, obsesje i zwyczaje które mogą poprzedzać uruchomienie lub wejście w anoreksję i izolację — Tekst Bazowy SLAA, (streszczenie) str. 140

 Moja sponsorka zaleciła mi napisać na liście wzorców uzależnienia „zaobserwowane drapieżne zachowania i flirtowanie". Są to zachowania, które niekoniecznie muszą być wpadką, ale na które muszę bardzo uważać. Myślałam, że moje zachowanie jest normalne. Drapieżne zachowanie może się do mnie podkraść niepostrzeżenie i zanim się zorientuję już to robię. Kiedy mam myśl, że podoba mi się nowicjusz, mogę zwrócić się do niego, aby mu pomóc, nie wiedząc, że moim ukrytym motywem jest zagarnięcie jego uwagi, aby nakarmić swoje ego. To niebezpieczny grunt, który może ostatecznie doprowadzić do „Trzynastego Kroku”, jeśli nie będę w pełni świadoma swoich motywów. Z flirtowaniem jest podobnie. Muszę mieć pewność, że robię to z osobą dostępną do potencjalnego randkowania, a nie w celu uzyskania jakiejś egoistycznej korzyści. Na początku mojego zdrowienia angażowałam się w wiele różnych drapieżnych zachowań. Kręciłam się w pobliżu obiektów, ubierałam się wyzywająco, wprowadzałam podtekst erotyczny do rozmowy itd. To powodowało, że przez wiele lat nie przestawałam się uruchamiać. Zaczęłam spisywać listę tych zachowań i dzięki temu udawało mi się zachowywać czujność. W końcu szala zaczęła się przechylać i udało mi się zachować trzeźwość.

 Codziennie pogłębiam świadomość siebie, obiektywnie patrząc na swoje myśli i zachowania.
