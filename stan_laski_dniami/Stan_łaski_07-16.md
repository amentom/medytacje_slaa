16 lipca

INTROWERTYK

 Samotność stała się dla mnie cenna.[…] osiągnąłem naprawdę głęboki wgląd we mnie samego jako jednostkę, a nie tylko kogoś, kto jest częścią związku. Co najważniejsze, zbudowałem wizję osobistej pełni i czułem, że jestem zdolny, aby dojrzewać do niej. — Tekst Bazowy SLAA, str. 56

 Uzależnienie od seksu i miłości kwitnie w izolacji. Dla introwertyka uzależnionego od seksu i miłości, spędzanie czasu w samotności może wydawać się ryzykownym zachowaniem. Można jednak cieszyć się samotnością, bez popadania w nasze uzależnienie. Powszechny mit dotyczący introwertyków głosi, że jesteśmy aspołeczni i nie mamy zbyt wielu przyjaciół. W rzeczywistości wielu introwertyków lubi czas spędzony w grupie i jest w stanie rozwijać relacje z różnymi ludźmi. Bycie introwertykiem oznacza po prostu, że potrzebujemy więcej czasu dla siebie, aby się zregenerować i przypomnieć sobie, kim jesteśmy. Samotność może początkowo wydawać się przerażająca, ale gdy przedzieramy się przez wzburzone wody pokus, odkrywamy, że nie musimy się bać samotności. Wolność od lęku jest błogosławieństwem. Oznacza to, że wciąż możemy naładować nasze baterie bez obawy o uruchomienie się. Może będziemy musieli wykonać kilka telefonów. Może będziemy potrzebowali nauczyć się na nowo wypełniać swój czas. Ale w końcu zaczniemy uznawać samotność za korzystną i niezbędną część naszego zdrowienia. W miarę jak ponownie uczymy się, co to znaczy spędzać czas w samotności, lęk nas opuści i odnajdziemy pocieszenie w naszym własnym towarzystwie.

Dobrze czuję się w samotności i lubię spędzać czas ze sobą.
