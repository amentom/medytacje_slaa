23 sierpnia

ILUZJA 

 Nauczyliśmy się nie martwić tym, że ślepy nie ma pojęcia o kolorach. Później nasze afirmujące doświadczenia życia w trzeźwości trafiały do bardziej chłonnych i zdolnych docenić to uszu, kiedy nowi kandydaci sami stawali w obliczu trudów życia w odstawieniu i poczucia straty po uzależnieniu. — Tekst Bazowy SLAA, str. 156

 Iluzja to samowola, która mówi: „Moja droga jest słuszna, a reszta się myli”. W pierwszych latach uczestnictwa w SLAA powiedziałam mojej sponsorce, że przeprowadzam się do nowego mieszkania i zamieszkam razem z żonatym mężczyzną, z którym od miesięcy próbowałam się rozstać. Wpłaciliśmy kaucję za mieszkanie, więc to musiała być rzeczywistość, że opuszczał żonę, prawda? Moja sponsorka powiedziała, że zmierzam w stronę muru i że będzie bolało, kiedy w niego uderzę, ale po prostu musiała mi na to pozwolić i bolało. Myślałam, że ból mnie zabije, gdy uświadomiłam sobie, że on nigdy nie opuści swojej żony. Kiedy widzę tęczę moje uzależnienie mówi mi, to znak od Boga, że ten związek jest moim przeznaczeniem. Moi przyjaciele stąpający po ziemi mówią mi, że to tylko rozszczepione światło. Głos uzależnienia przemawia do mnie i mówi, że seks to miłość. Trudno jest uniknąć złudzeń, gdy głos uzależnienia nieustannie mówi mi rzeczy, które nie są prawdą, ale w danej chwili wydają się rozsądne. Głos mojego zdrowienia może być trudny do usłyszenia wśród ryku mojego uzależnienia, ale to jest ten, który potrzebuję usłyszeć.

 Dziś wzmacniam siebie, słuchając głosu mojego zdrowienia.
