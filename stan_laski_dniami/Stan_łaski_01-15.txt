15 stycznia

SIĘGNIĘCIE DNA

 Osiągnąłem punkt, który jest wstępem do zmiany dla większości uzależnionych: moje dno. — Tekst Bazowy SLAA, str. 278

 Dlaczego dopiero doświadczając niszczącego bólu, zaczynamy jasno widzieć, że zmiana musi nastąpić? Czy nie byłoby przyjemniej, gdybyśmy mogli po prostu działać w oparciu o subtelne przeczucie, że być może to seksualne spotkanie lub ta emocjonalna intryga mogą mieć katastrofalne skutki? Kiedy już naprawdę sięgniemy dna, stajemy przed dwiema możliwościami: albo będziemy dalej pogłębiać dno, aż do samozniszczenia, albo się poddamy. Jeśli jesteśmy w stanie poddać się i w pełni zaakceptować swoją bezsilność, potrafimy odsunąć ego i samowolę na bok i zrobić miejsce dla naszej Siły Wyższej. W miarę jak przechodzimy przez każdy Krok w naszym procesie zdrowienia, zaczynamy dostrzegać, że mamy wybór. Z pomocą naszej Siły Wyższej, innych osób w programie, naszego sponsora i Kroków, zaczynamy unikać naszych wzorców uzależnienia i bólu związanego ze znajdywaniem kolejnego, głębszego dna. Trudno jest nam przejść przez to przekłuwanie ego, ale wiemy, że alternatywa jest gorsza. Możemy nie przetrwać kolejnego epizodu uruchomienia.

Dzisiaj wybieram korzystanie z narzędzi programu, które pomagają mi pozostać wolnym od bólu związanego z moimi wzorcami uzależnienia.
