28 lutego

CZAS SPĘDZANY ODDZIELNIE
 W relacjach międzyludzkich dwie osoby mogły wzajemnie zaspokajać swoje potrzeby, a także wymieniać energię dzięki doświadczeniom czerpanym spoza związku. W relacjach opartych na otwartym systemem energii partnerzy cieszą się pewną autonomią, nie są natomiast całkowicie od siebie zależni. — Tekst Bazowy SLAA, str. 187
 Kiedyś byłam tak egocentryczna, że gdy ktoś wychodził z pokoju, czułam się, jakby ta osoba była dla mnie martwa. Mogłam przez to czuć się samotna na świecie, albo popaść w negatywną fantazję o życiu bez tych osób. Beze mnie nie mogli dalej żyć. Zagrożenie porzucenia było zbyt wielkie. Jak tylko wyszli za drzwi, musiałam zadzwonić, wysłać SMS-a lub planować niedługo się z nimi zobaczyć. Musieli ciągle coś dla mnie robić, więc wiedziałam, że przynajmniej myśleli o mnie podczas naszej rozłąki. Gdyby wszystkie te elementy nie pojawiały się, byłam przekonana, że między nami wszystko stracone. Mogło to wymagać znalezienia „zastępczej” osoby do relacji. Zajmowałam się nią (marnując jej i mój czas), dopóki nie wróciła osoba z mojego prawdziwego związku. Z pomocą SLAA zobaczyłam, jak destrukcyjny jest ten scenariusz dla mojego dobrego samopoczucia. Nauczyłam się spędzać czas osobno bez obawy o porzucenie. Możemy wspierać osoby z którymi jesteśmy związku w pracy i innych zajęciach, których nie musimy dzielić z nimi, i szanować ich relacje z przyjaciółmi i rodziną, a także potrzebę samotności.
 Dziś szanuję samotność. Moja Siła Wyższa jest ze mną.
