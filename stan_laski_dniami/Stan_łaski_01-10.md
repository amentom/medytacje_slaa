10 stycznia

PREFERENCJE SEKSUALNE

 Tym, co coraz dokładniej „słyszeliśmy”, był puls naszego wspólnego człowieczeństwa, przekraczającego wszelkie ograniczenia płci, preferencji płciowych czy specyficznych seksualnych dążeń. Wszyscy byliśmy rybami w tym samym oceanie. — Tekst Bazowy SLAA, str. 189 

 Ci z nas, którzy byli gejami, lesbijkami, osobami biseksualnymi lub transpłciowymi, znajdowali się w dużej izolacji z powodu naszej choroby. Nie tylko czuliśmy się źle z powodu naszego niekontrolowanego uruchamiania się, ale także społeczeństwo, w którym żyliśmy, dawało nam do zrozumienia, że jesteśmy źli. To była przerażająca świadomość, że potrzebujemy pomocy, a ci, którzy mogliby nam pomóc, byli częścią tego samego społeczeństwa. Tak więc z wielką obawą poszliśmy na nasz pierwszy mityng SLAA. Kiedy nadszedł czas naszego dzielenia się, odczuwaliśmy tak wielki ból, że wyrzuciliśmy z siebie wszystko, łącznie z naszymi preferencjami seksualnymi, ponieważ są one niezaprzeczalną częścią tego, kim jesteśmy. Spodziewaliśmy się podwójnego odrzucenia: zarówno za okropne czyny, które popełniliśmy, jak i za to, kogo kochaliśmy. Jednak inni kiwali głowami z akceptacją, rozumiejąc nas. Zaakceptowali nas. Po mityngu podeszli do nas i przywitali nas. Mityng za mityngiem dzieliliśmy się tym, kim jesteśmy i znajdowaliśmy bezwarunkową akceptację. Wreszcie znaleźliśmy rodzinę, o której zawsze marzyliśmy, która kocha nas bez względu na nasze preferencje seksualne czy kolor skóry. Nie musimy już ukrywać tego, kogo kochamy. Wszyscy jesteśmy w tym razem, z miłością pomagamy sobie nawzajem w zdrowieniu. Wróciliśmy do domu.

 Odważnie pracuję nad programem, nie ukrywając niczego. 
