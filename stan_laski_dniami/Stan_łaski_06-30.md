30 Czerwca

ROZWIĄZANIE TYMCZASOWE

 Coraz częściej szuka się tymczasowej, uzależnieniowej ucieczki od boleśnie odbieranej rzeczywistości, aż w końcu to poszukiwanie samo w sobie staje się niczym prymitywny przymus przetrwania, w dążeniu do którego można poświęcić wszystko, łącznie z poczuciem własnej wartości. — Tekst Bazowy SLAA, str. 8

 Szukamy tymczasowych rozwiązań na nasz ból, ponieważ każde rozwiązanie, które zapewni trwały efekt, wymaga czasu i ciężkiej pracy. To nie są sprawy, za które typowy uzależniony jest skłonny się zabrać. Chcemy tego, czego chcemy, kiedy tego chcemy, a najlepiej już teraz. Uruchamianie zapewnia nam chwilową ucieczkę, szybkie rozwiązanie, ale gdy kończy się haj, wciąż jesteśmy tą samą osobą w tej samej sytuacji, w której byliśmy przed uruchomieniem się. Wybieramy te metody, ponieważ są łatwe i natychmiastowe, ale są też puste i ulotne. Jakąkolwiek radość może wywołać nasze uruchomienie się, szybko zastępuje ją wstyd i wstręt do samego siebie. Zdrowienie wymaga zmiany naszego sposobu myślenia. Musimy nauczyć się doceniać dłuższą drogę do rezultatów. Gdy potrafimy cenić to, że prawdziwy rozwój następuje poprzez zmagania i bezwzględną uczciwość, nie będziemy już dłużej postrzegać tymczasowego rozwiązania jako lepszej opcji.

 Moja Siła Wyższa pomaga mi rozpoznawać trwałe rozwiązania w moim życiu.
LIPIEC
