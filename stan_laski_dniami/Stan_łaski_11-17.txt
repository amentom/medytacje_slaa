17 listopad

a
WSTYD

 Teraz wiem, że są inni, którzy tak jak ja, przeżywają swoje życie w sposób niedoskonały. Nie mam się czego wstydzić, jeszcze wszystko przede mną. Mam kolejny dzień. Mam siebie. — Tekst Bazowy SLAA, str. 226

 Z tego, czego dowiedziałem się o sobie podczas zdrowienia, wynika, że poczucie winy i wstydu wydają się być osią, wokół której kwitnie moja choroba. Kiedy więc doświadczam zawstydzenia i nie uświadamiam sobie, że żywię takie uczucia – uruchamiam się pod wpływem tych uczuć. Wchodzę w romantyczną intrygę lub romantyczną obsesję. Próbuję znaleźć kolejną okazję seksualną, aby się zaspokoić, myślę o przygodzie poza swoim związkiem lub zaczynam interesować się pornografią. Kiedy dopada mnie wstyd, tracę relację z moją Siłą Wyższą i zaczynam się gubić. Im bardziej uświadamiam sobie swój wstyd i jestem w stanie zaprzyjaźnić się z tymi uczuciami, tym bardziej wiem, że te uczucia mnie nie pochłoną. Nie muszę działać pod ich wpływem i mogę zyskać poczucie wolności. Świadomość, że inni w SLAA podążają ze mną tą samą drogą, podnosi na duchu. Staram się pamiętać, że nie zawstydziłbym kogoś we wspólnocie, kto robi te same rzeczy, wobec których jestem bezsilny z powodu mojego uzależnienia.

 Dzisiaj moja Siła Wyższa uwalnia mnie od wstydu.
