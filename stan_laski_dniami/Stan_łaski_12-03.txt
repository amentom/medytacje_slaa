3 grudnia

SEKS JAKO KONKURENCJA

Dla nas obszar seksu pełen był zdradliwych pułapek i działań obronnych. To przynosiło nam wiele bólu i poczucia bezsensu. — Tekst Bazowy SLAA, str. 86

 Dorastając byłem sportowcem i zawsze było coś w stylu: „Pozwól, że pokażę ci, jaki wspaniały jestem. Ta-DAM! To był pokaz" Często było mnie pełno na spotkaniach towarzyskich. Niemniej rzadko byłem naprawdę obecny. W zatłoczonym pomieszczeniu musiałem być najbardziej widoczną osobą ze wszystkich. Miałem poczucie, że gdybym mógł uprawiać sport w każdej sytuacji, czułbym się bezpiecznie. Zwykle jednak tak się nie działo. Uprawianie seksu jakby była to konkurencja sportowa nie pozwala na bliskość. Uniemożliwia mi bycie prawdziwym sobą. Kiedy desperacko chcę wygrać, robię wiele podstępnych rzeczy. To nie buduje poczucia własnej wartości. Bycie w SLAA pomogło mi nauczyć się, jak stać się obecnym i pokazać swoje prawdziwe ja. Nauczyłem się, że seks nie musi być konkurencją sportową, bo w każdej rywalizacji ktoś przegrywa. W relacji jest tak, że jeśli jedno z nas traci grunt pod nogami, to tracimy oboje. Chociaż ludzie pojawiają się i znikają z naszego życia, nigdy nie przestajemy mieć z nimi powiązań. Relacje są jak zachowanie balansu podczas chodzenia po linie – celem jest równowaga w związku. Jeśli nasz partner przegrywa i upada, możemy przez jakiś czas piąć się w górę i mieć wrażenie wygranej, jednak działając w ten sposób , tracimy naszą równowagę.

 Dzisiaj kieruję się zasadą równości we wszystkich moich relacjach.
