21 czerwca

MANIPULACJA

 Czy byliśmy ofiarami, czy też sprawcami [...] wykorzystywaliśmy zaburzone relacje z ludźmi do naszych własnych celów, do otrzymywania uzależnieniowych korzyści. Bez względu na to, co inni zrobili lub czego nie zrobili, nasz udział w tych relacjach był pełen nieuczciwości oraz manipulowania innymi. Samowoli oraz pychy. — Tekst Bazowy SLAA, str. 119-120

 Byłoby miło, gdybyśmy mogli powiedzieć, że w swoim uzależnieniu nigdy nikim nie manipulowaliśmy. Ale jeśli jesteśmy naprawdę uczciwi, wiemy, że nasze działania nie były takie niewinne. Może nie kłamaliśmy, ale też nie mówiliśmy całej prawdy. Być może mieliśmy świadomość, że nasz partner jest od nas zależny i wykorzystywaliśmy tę sytuację. Uczciwe spojrzenie na wady naszego charakteru może być bardzo trudne. Nie chcemy zmierzyć się z faktem, że manipulowaliśmy naszymi bliskimi, aby dostać to, czego chcemy. Zdrowienie wymaga rygorystycznej uczciwości a prawda, którą odkrywamy na swój temat, może nie zawsze nam się podobać. Kiedy stajemy się trzeźwi, ważne jest, aby przyznać, że manipulowaliśmy innymi i, gdy jest to właściwe, zadośćuczynić. Lepiej przyznać, że mamy tę wadę, niż wmawiać sobie, że nie jesteśmy zdolni do takiego zachowania. Kiedy ją rozpoznamy, możemy wziąć za nią odpowiedzialność i pozwolić jej odejść.

 Jestem bezwzględnie uczciwy, gotowy do uznania moich błędów i zadośćuczynienia.
