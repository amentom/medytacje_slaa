13 grudnia

OSZUSTWO

 Większość z nas była przepełniona brakiem poczucia bezpieczeństwa oraz poczuciem niższości. Przerażało nas, że jeśli zrezygnujemy z „oszustw” oraz wad, które dały im początek oraz je podtrzymywały, spotkamy się z lekceważeniem i nigdy nie znajdziemy kogoś, kto znów nas „pokocha”. — Tekst Bazowy SLAA, str. 114

 W czynnym uzależnieniu myślałem, że wady są moimi przyjaciółmi. Myślałem, że to naturalne i że wszyscy kłamią, żeby iść do przodu. Nikt nie ujawnia prawdy na imprezach i w nocnych klubach. Ludzie tam musieli umieć wciskać kit, żeby znaleźć kogoś, z kim mogliby pójść do domu. Moje niekończące się drapieżne poszukiwania, aby zdobyć kogoś do seksu, prowadziły mnie do miejsc, w których znalezienie seksu było najbardziej prawdopodobne. Musiałem żyć tym prawdopodobnym życiem, ponieważ byłem zbyt niepewny siebie, by móc w spokojny, intymny i cierpliwy sposób poznawać ludzi i zbliżać się do nich przed seksem. Posługiwanie się „oszustwem” było ekscytujące. Ryzyko zdemaskowania dawało zastrzyk adrenaliny i poczucie wyższości, z którego trudno było zrezygnować. Minione doświadczenia nauczyły mnie, że ilekroć ujawniałem swoje prawdziwe ja, byłem odrzucany lub traktowany z pogardą. Nikt nie chciał mieć do czynienia z moimi problemami (może dlatego, że były to osoby spotkane w barze). Moja siostra poznała partnera w barze, okłamując go, że pali papierosy. Są teraz małżeństwem od dwudziestu pięciu lat i mają dwoje dzieci. Na świecie zawsze były dowody na racjonalizację moich wad. SLAA nauczyło mnie, by odpuścić moje racjonalizacje oraz wady i stać się zdolnym do pokazania prawdziwych uczuć. Pracując nad Krokami i stosując plan randkowania, udało mi się złagodzić moje poczucie niepewności i stać się zdolnym do bliskości.

 Jestem szczery i autentyczny, praktykując miłość w stosunku do siebie.
