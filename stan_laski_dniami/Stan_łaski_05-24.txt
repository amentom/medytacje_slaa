24 maja

KROKI

Dwanaście Kroków, w sposób, w jaki zostały pierwotnie przedstawione w Anonimowych Alkoholikach, dostarcza całościowego i gruntownego podejścia do problemu radzenia sobie z uzależnieniem, w tym uzależnieniem od seksu i miłości. — Tekst Bazowy SLAA, str. 93

Kroki dały mi drogę wyjścia z głębokiej ciemnej dziury, którą wykopałem sobie w uzależnieniu. Zrobiłem to, co powiedział mój sponsor i wykonałem wszystkie Kroki według kolejności. Nie spieszyłem się, aby mieć to za sobą ani nie pomijałem żadnego Kroku. Sposób ich ułożenia jest genialny. Moim zdaniem założyciele AA musieli mieć boską inspirację. Muszę rozpoznać uzależnienie, zanim zacznę wierzyć, że coś może mnie uwolnić od niego. Potrzebna mi jest nadzieja, zanim poddam się Sile Wyższej i uporządkuję sprawy z poharatanej przeszłości. Musimy podtrzymywać codzienne zdrowienie, a potem dopełnić cykl z przekazywaniem dalej programu. Każdy Krok przygotowuje nas do następnego. W całym tym procesie przypomina się nam, abyśmy wykonywali każdy Krok najlepiej, jak potrafimy. Każdy pracuje nad Krokami inaczej. Są one jednak tak jasno przedstawione, że nawet w najprostszej postaci uzależnieni uzyskują powrót do zdrowia z wszelkiego rodzaju uzależnień, w tym uzależnienia od seksu i miłości.

Skupiam się na Kroku, nad którym dzisiaj pracuję, a pozostałe Kroki oddaję mojej Sile Wyższej.
