25 stycznia

TRZYNASTY KROK
 Każdy samotny uzależniony, spragniony wspólnoty z drugim człowiekiem, tkwiący w pułapce kompulsywnego pragnienia dotyczącego specyficznego zaspokojenia, które jedynie pogłębia jego wewnętrzną pustkę, doświadcza rodzaju cierpienia zrozumiałego prawdziwie tylko dla kogoś, kto sam przeżywa coś podobnego w swoim uzależnieniu. — Tekst Bazowy SLAA, str. 8
 Musimy mieć ustalone granice, których nie przekraczamy, jeśli chodzi o nawiązywanie przyjaźni w ramach programu. Praca na Dwunastu Krokach i wspólnota stanowią jedne z najlepszych elementów programu. Znam z doświadczenia desperacką potrzebę znalezienia partnera w występku. Znalazłam takiego kogoś na mityngach SLAA. Większość ludzi myśli o trzynastym kroku jako o skanującym drapieżniku, który poluje na każdego nowicjusza, który przekroczy próg. Jednak drapieżne zachowanie może być bardzo subtelne. W moim przypadku były to rozmowy do późnej nocy po mityngu (o Bogu) i „randki” wspólnotowe (zamawiali mi nawet jedzenie). Zanim się pojawili, czułam się jak dziecko we wspólnocie, znowu byłam razem z innymi, połączona z programem. Ale jak tylko się pojawili, moje uzależnienie się uaktywniło. Mówi się nam, żebyśmy dzwonili do siebie w ramach programu, chodzili na mityngi i pracowali nad Krokami. Jednakże kiedy ta osoba jest jedyną, z którą chcemy rozmawiać, sytuacja przeradza się w uzależnienie. Dobrze jest mieć przyjaciół z programu, którzy pomogą Ci przejść przez proces odstawienia, ale kiedy pojawia się ta iskra, lepiej ją zgasić, niż utknąć w bagnie Trzynastego Kroku.
 Wybieram zdrowych przyjaciół w programie i wyznaczam odpowiednie granice. Wiem, że zasługuję na prawdziwą miłość.
