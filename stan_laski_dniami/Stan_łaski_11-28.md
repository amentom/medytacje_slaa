28 Listopad

a
BŁOGOSŁAWIEŃSTWA

 Otrzymaliśmy i wciąż otrzymujemy wiele błogosławieństw, o które nie wiedzieliśmy nawet, jak prosić. Życie daje nam wiele możliwości i jest wspaniałe. Czekają na nas nowe rozdziały życia w dobrostanie. — Tekst Bazowy SLAA, str. 134

 Odkąd jestem trzeźwy w SLAA, codziennie dziękuję mojej Sile Wyższej za spokój umysłu, który przekracza wszelkie pojmowanie, oraz za błogosławieństwo w postaci pełnych miłości relacji, wartościowych celów, ideałów i sensu życia. Dzięki zdrowieniu czuję osobiste spełnienie w pracy i zabawie. Zostałem uwolniony od zmartwień finansowych i pobłogosławiony wysokim poziomem zdrowia i energiii – na to wszystko moje uzależnienie nigdy by nie pozwoliło lub zniszczyłoby, gdybym dalej kontynuował podążanie ścieżką, na której byłem. Nawet dzisiaj, po latach zdrowienia, nadal proszę moją Siłę Wyższą o pomoc, aby wciąż korzystać z tych wszystkich błogosławieństw, aby mieć postawę wdzięczności i służyć na najwyższym poziomie w mojej pracy z innymi. To błogosławieństwo, że mogę dzielić się moim powrotem do zdrowia dzięki SLAA i w rezultacie stać się kanałem uzdrawiania. Ten program odsłonił dla mnie te błogosławieństwa. Nigdy wcześniej nie byłem na tyle zdrowy, aby je rozpoznać lub w nich uczestniczyć. Poprzez moją pracę tutaj i dzięki licznym wyzwaniom, mogę poczuć źródło miłości płynące wewnątrz mnie, które pochodzi od Boga. Z ekscytacją patrzę na to, jakie nowe rozdziały dobrego życia na mnie czekają.

 Siło Wyższa, jestem wdzięczny za dzisiejsze błogosławieństwo życia w dobrostanie.
