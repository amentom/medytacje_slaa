
# 21 sierpnia

## "Nie w moim typie"

> Jak wielka terapeutyczna wartość tkwi w przebywaniu w szerokim spektrum ludzi, (...) Przebywanie w kręgu bardzo atrakcyjnych dla nas ludzi w SLAA zmuszało, wewnątrz tego bezpiecznego azylu, do rozpoczęcia nauki, jak bardziej po ludzku komunikować się z tymi, których na zewnątrz Wspólnoty potraktowalibyśmy jako „obiekty”. — Tekst Bazowy SLAA, str. 171

Po przejściu przez Dwanaście Kroków w SLAA i stosowaniu rygorystycznie programu, poślubiłam mężczyznę, który nie był w moim typie. W mojej chorobie wybierałam mężczyzn niebezpiecznych i niestabilnych emocjonalnie. Próba ich naprawienia była wyzwaniem. Czułam się zbyt niepewnie, by nawet rozglądać się za mężczyzną, który odnosi sukcesy, jest niezależny czy pewny siebie. Mogłam ciągle narzekać i wchodzić w rolę ofiary. Kiedy na mityngach SLAA odkryłam, że mam wartość jako istota ludzka, zaczęłam uzdrawiać siebie z tendencji traktowania ludzi przedmiotowo. Nie posiadanie wiedzy o tym, czym zajmowali się zawodowo inni członkowie SLAA, pomogło mi w tym. Mogłam nawiązać kontakt z innymi na poziomie emocjonalnym, zamiast patrzeć na nich przez pryzmat ich statusu materialnego. Sukces zewnętrzny nie miał znaczenia. Chodziło o pogodę ducha, a nie ambicję. Trzeźwość i kontakt z Siłą Wyższą dały mi godność i wspólnotę. Nie czułam się już lepsza ani gorsza i mogłam odkrywać relacje z kimś poza moim typem. Dzięki Bogu, że mogłam. Mój partner nie jest idealny, ale jest idealny dla mnie.

Jestem otwarta na poznawanie nowych ludzi i akceptowanie ich takimi, jakimi są.
