17 stycznia

STATUS
 W relacjach z innymi rezygnowaliśmy z egoistycznych pobudek, takich jak chęć zdobycia władzy i prestiżu.. — Tekst Bazowy SLAA, str. 133
 Przed SLAA nie byłam w prawdziwych relacjach z innymi. Traktowałam innych jak przedmioty, którymi mogłam manipulować, żeby zaspokoić swoje potrzeby. Nie mieli myśli i uczuć. W związku chodziło o uzyskanie władzy i prestiżu. Dlaczego miałabym chcieć z tego zrezygnować? Kiedy słuchałam, jak inni dzielą się swoimi doświadczeniami, zobaczyłam, jak bezsensowne i dramatyczne to wszystko było. Większość ludzi szuka władzy poprzez staranie się o partnera, który ma wysoką pozycję społeczną, ale ja dążyłam do władzy poprzez posiadanie kontroli nad moim partnerem. Moim motywem napędowym było poszukiwanie atrakcyjnych partnerów i robienie szalonych rzeczy, żeby ich zdobyć. Potrzebowałam dobrze wyglądających partnerów, aby potwierdzić swoją wartość. Pamiętam, jak przyjaciółka mówiła mi: „Jak go zdobyłaś? On jest tak przystojny, że nawet ja chętnie bym się z nim umówiła". Byłam z siebie taka dumna. W trzeźwości nauczyłam się być sobą i sprawdzać, czy jestem kompatybilna z drugą osobą. Dzisiaj mój partner i ja jesteśmy równi. Nie czuję już niepewności, która prowadzi do potrzeby kontroli.
 Kiedy dzisiaj myślę o statusie, z pokorą szukam możliwości służenia innym.
