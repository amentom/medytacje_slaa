16 listopad

a 
NARZĘDZIA ZDROWIENIA

 Jakie narzędzia odkryliśmy, które mogą pomóc nam wytrwać i zachowywać się stanowczo pomimo zewnętrznych wyzwań? Wyraźnie potrzebowaliśmy jakichś sposobów na zrównoważenie – tego stopniowego wyniszczenia naszej świadomości i naszego postanowienia o zdrowieniu. — Tekst Bazowy SLAA, str. 145

 Tekst Bazowy odpowiada na to pytanie pewnymi sugestiami zawartymi w Rozdziale 5 „Doświadczenie odstawienia”, takimi jak: „Utrzymywanie czujności poprzez prowadzenie listy bardzo krótkich obserwacji na temat tego, jak dokładnie czujemy się w odstawieniu. [...praktykowanie] codziennej modlitwy oraz działań związanych z SLAA [...] regularny kontakt z członkami SLAA lub innymi osobami godnymi zaufania i wiedzącymi, co próbujemy osiągnąć [...zachowywanie abstynencji] od relacji opartych na seksualnych lub romantycznych więziach. [...] Tak naprawdę ważny był każdy sposób, który miał moc podtrzymywania naszej świadomości.” Dodałbym do tej listy sugestii: dbanie o siebie, medytacje, a w razie potrzeby uczestnictwo w innych Dwunasto-Krokowych mityngach. Terapia i literatura na temat zdrowienia również pomagały mi w utrzymywaniu świadomości. Pomocne może być także pozytywne myślenie i wolna od wyzwalaczy zabawa. Jeśli zrobię choć jedną rzecz z mojej listy każdego dnia, to pozostaję na gruncie chroniącym mnie przed wpadką. Narzędzia zdrowienia pomagają mi utrzymać się w programie i uczą unikać rzeczy, które wciągają mnie z powrotem w uzależnienie.

 Im częściej używam narzędzi mojego zdrowienia, tym skuteczniejsze się stają.
