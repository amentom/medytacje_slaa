
# 28 lipca

## Wykorzystanie seksualne

> Podobnie jak inni ludzie, pod wieloma względami w życiu byliśmy ofiarami. Wielu miało wspomnienia dotyczące emocjonalnego zaniedbania lub bycia obiektem fizycznego lub nawet seksualnego nadużycia. (...) nasze uczucia związane z tymi zdarzeniami utrwaliły się jako wielkie rozgoryczenie odczuwane wobec osób, które zrobiły nam krzywdę. — Tekst Bazowy SLAA, str. 119

Spędziłem całe życie nienawidząc moich oprawców i wykorzystywałem doświadczone krzywdy, by wyjaśniać, dlaczego Bóg nie istnieje. Byłem zły i nieufny wobec świata. Po co żyć na świecie, w którym istnieją nadużycia? Nie potrafiłem stawić czoła bólowi. Zagłuszałem to narkotykami i niebezpiecznym seksem. Nie miało znaczenia, że narażałem swoje życie. I tak nie chciałem tu być. Marnowałem życie przez tę wymówkę. Nie musiałem dążyć do celów ani nawet dbać o radość w życiu, ponieważ monolit nadużyć blokował mi drogę. Za każdym razem, gdy próbowałem się zmienić, popadałem w depresję. Myślałem, że otchłań w jakiej się znajdowałem jest zbyt duża, żeby się z niej wydostać. Nie potrafiłem dostrzec możliwości, aby zdrowienie mogło zadziałać w przypadku mojego konkretnego rodzaju problemów. Kiedy wszedłem na mityngi SLAA, widziałem kobietę, która przez całe dzieciństwo była molestowana seksualnie przez własnego dziadka. Przez lata na każdym mityngu była pełna płaczu i złości. Ale pewnego dnia zobaczyłem, jak zaczęła się zmieniać. Przypisywała to pracy nad Krokami i pomocy członków SLAA. Dzisiaj widzę ją na mityngach i zawsze się uśmiecha i opowiada o tym, jak SLAA dało jej życie, którym się cieszy. Zacząłem wierzyć, że zdrowienie może zadziałać w moim przypadku i tak się stało.

Siło Wyższa, pomóż mi zdrowieć z obciążeń przeszłości i żyć w teraźniejszości.
