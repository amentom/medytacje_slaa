
# 11 lipca

## Założenie

> Kwestionowanie własnej dotychczasowej postawy i zachowania dotyczącego sfery seksualności oraz emocjonalnej zależności jest równoznaczne z kwestionowaniem gruntu, na którym staliśmy – naszej pełnej identyfikacji jako istot ludzkich. W procesie zdrowienia musieliśmy przewrócić do góry nogami zestaw naszych przekonań o świecie i naszych rolach w nim. — Tekst Bazowy SLAA, str. 64

Tekst Bazowy mówi dalej: „Aż tak dużo musieliśmy zrobić, aby otworzyć się na nowe życie”. Przyjęcie założenia nie ma prawa bytu, chyba że bawię się w czytanie w myślach. Słyszałam, jak ktoś na mityngu powiedział: „Kiedy robię jakieś założenie, to robię osła z ciebie i z siebie”. Myślę, że wiem, co jest słuszne. To zabawa w Boga. Tylko Siła Wyższa wie, co jest właściwe. Jeśli w moich działaniach, próbuję zmienić wszystkich i wszystko, marnuję cenny czas, który mógłby być poświęcony na odkrywanie woli Boga i celu mojego życia. Mój zestaw założeń dotyczących świata był zawsze negatywny. Wszyscy albo chcieli mnie wykorzystać, albo się o mnie nie troszczyli. Wierzyłam, że to prawda bez żadnego realnego dowodu. Tak, moi partnerzy źle mnie traktowali, a rodzice zaniedbywali, ale to nie świadczyło, że całe moje życie zostało skazane na porażkę. SLAA nauczyło mnie żyć jednym dniem na raz. Mój sponsor nauczył mnie przyjmować to, co mówią ludzie, chyba że fakty mówią, że jest inaczej. Musiałam powstrzymać się od szpiegowania i odgrywania roli detektywa zakładając, że wiem, co naprawdę dzieje się w danej sytuacji. Nie mogłam opierać się na założeniach jako na faktach, jeśli nie miały one potwierdzenia w rzeczywistości. Bóg może ujawnić mi to, co potrzebuję zobaczyć. Wszystko inne było tylko niepotrzebnym zamartwianiem się i wprowadzającą w błąd kontrolą.

Moja Siła Wyższa wie, co jest dla mnie najlepsze a ja muszę jedynie o to poprosić.
