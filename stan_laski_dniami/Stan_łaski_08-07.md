
# 7 sierpnia

## Komunikacja

> Nie potrafię przywołać większej samotności niż ta, kiedy byłem z kimś, kogo podobno kochałem, a między nami nie istniało żadne głębokie porozumienie, a nawet nie było ono możliwe! To znacznie silniejsza samotność, niż być kompletnie samemu. — Tekst Bazowy SLAA, str. 20

Niektóre z najbardziej samotnych chwil w moim życiu miały miejsce, gdy ktoś siedział tuż obok mnie. Nie mogłam się do tej osoby zwrócić i powiedzieć, co naprawdę czuję, bo bałam się, że ucieknie z przerażenia. Kiedy poczułam złość, tłumiłam ją tak długo, jak to możliwe i ostatecznie wyrażałam ją w wielkich dramatycznych scenach. Nie pozwalałam sobie na ujawnienie moich doświadczeń z dzieciństwa, bo nikt nie chciał mieć do czynienia z takim bagażem. Początkowo komunikacja była trudna. Po otwartym podzieleniu się moim bólem, mogłam natychmiast znienawidzić mityngi SLAA. Mogłam wpaść w paranoję, że nikt mnie nie lubi i wszyscy spiskują, żeby się mnie pozbyć. Chciałam uderzyć mojego terapeutę po tym, jak spowodował, że przypomniałam sobie traumę. Kiedy szczególnie trudno było mi się z kimś porozumieć, moja sponsorka w SLAA poleciła mi, żebym spisała wszystko, co chciałam powiedzieć, i przeczytała to najpierw Jej, a potem drugiej osobie. Mogłam czytać moje myśli najpierw z papieru. Ten pomysł był dla mnie nowością. Zawsze myślałam, że aby się porozumieć, trzeba spojrzeć komuś w oczy i mówić spontanicznie. W takim wypadku nigdy nie byłam w stanie wydobyć z siebie słowa. Komunikowanie się w ten sposób było niezręczne, ale był to jedyny sposób, w jaki na początku radziłam sobie z trudnymi sprawami. W miarę praktyki stało się to łatwiejsze i teraz potrafię spojrzeć ludziom w oczy i powiedzieć im, jak się czuję.

Dziś jestem otwarta, szczera i bezpośrednia wobec innych.
