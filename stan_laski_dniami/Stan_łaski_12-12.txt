12 grudnia

CHAOS I DRAMAT

 Pracowaliśmy nad tym, aby nie ulegać, aby uwalniać się z potrzasku okropnego uzależnienia, które doprowadziło nas do takiego poziomu autodestrukcyjnej aktywności. Zwyczajne niewchodzenie w taką aktywność wymagało ogromnego wysiłku. Na chwilę powstrzymywaliśmy nasze bardzo realne lęki dotyczące tego, jaki może być wynik tego wszystkiego, zabierając się za wszystkie te zadania, które mieliśmy właśnie pod ręką. — Tekst Bazowy SLAA, str. 142

 Przed przystąpieniem do SLAA uważałam, że kłótnie oraz nieustannie powstający chaos i zamęt w intymnych związkach są czymś normalnym. Tego doświadczyłam jako dziecko i to właśnie tworzyłam jako dorosła osoba. Uciekałam przed tym w dzieciństwie i ukrywałam się w świecie swoich fantazji. Jako dorosła osoba myślałam, że życie bez takiego combo jest nudne. Musiałam tworzyć dramatyczne sytuacje, aby przetestować lojalność mojego partnera lub ocenić jego zainteresowanie. W rezultacie powstający chaos był zawsze większy, niż moja zdolność radzenia sobie z nim. Bezład ów stawał się jak wąż, który poruszał się zbyt szybko, abym mogła go złapać. Życie w roli zaklinacza węży było stresujące. To nie pozwalało na nadzieje i marzenia. Miałam poczucie, że coś jest nie w porządku i że sama nie mogę tego zmienić. Poprzez pracę nad Krokami w SLAA uwolniłam się znacząco od ciężaru długoletniego bagażu, który myślałam, że będę ze sobą nosić przez całe życie. Zostałam uwolniona od obsesji na punkcie uruchamiania się i nie tworzę już kompulsywnie dramatów. Nie wywołuję już chaosu. Dzisiaj jestem szczęśliwa. Jeśli ja mogę to zrobić, ty również możesz.

 Niezwłocznie wykonuję powierzone mi zadania i stawiam czoła codziennym wyzwaniom, jakie stawia przede mną życie.
