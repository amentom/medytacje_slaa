5 marca

KROK TRZECI

 Postanowiliśmy powierzyć naszą wolę i nasze życie opiece Boga, jakkolwiek Boga
pojmujemy. — Główne Dokumenty SLAA, “Dwanaście Kroków SLAA”

 Koncepcja powierzenia mojej woli i życia Sile większej ode mnie była jedną z najtrudniejszych i najbardziej niejasnych rzeczy, które ten program wskazywał mi jako drogę. Myślałem, że Bóg powinien być głosem w mojej głowie, jak GPS, który mówi mi, że mam skręcić w prawo lub w lewo. Dopiero kiedy poczułem wystarczający ból, by zdać sobie sprawę, że nie mogę siebie ocalić, stałem się gotowy zauważać subtelne przejawy Siły Wyższej w moim życiu. Stopniowo zacząłem rozpoznawać te elementy wszędzie wokół mnie. Siła większa ode mnie to obecność dziesięciu osób na mityngu. Siłą większą ode mnie jest ktoś, kto ma więcej doświadczenia w zdrowieniu niż ja. Siłą większą ode mnie są przypływy, odpływy i kwitnące kwiaty. Gotowość słuchania była początkiem rozwijania mojej relacji z Siłą Wyższą. Jeśli poświęcę jej uwagę, staje się dla mnie zauważalna.

 Dziś powierzam swoją wolę mojej Sile Wyższej, otwierając się na to, co przynosi mi życie.
