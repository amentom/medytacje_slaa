29 stycznia

SAMOTNOŚĆ
 Odkryliśmy, że tworzymy cieplejsze relacje z przyjaciółmi, współpracownikami, a nawet osobami, które poznaliśmy przygodnie. Dzisiaj może żyjemy w pojedynkę, lecz znaleźliśmy cenne przyjaźnie i towarzystwo - bez seksu - i nie jesteśmy samotni. — Tekst Bazowy SLAA, str. 182
 Wiele zdrowiejących osób zna akronim H.A.L.T.* Jest to narzędzie do oceny nas samych, sposób na przeprowadzenie wyrywkowej inwentury. Litera "L" w HALT oznacza samotność. Samotność jest wyzwalaczem. Nie musimy być narażeni na prowokacyjne obrazy lub wiadomości od byłych kochanków, aby poczuć chęć uruchomienia się. Uczucia też mogą być dla nas wyzwalaczami. Taki obraz: uzależniony, sam w domu, bez niczego ekscytującego co mogłoby zająć mu czas. Kto chce robić pranie lub zmywać naczynia w sobotni wieczór? Jedną z najważniejszych rzeczy, które możemy zrobić dla siebie, gdy czujemy że samotność wywołuję pokusę uruchomienia się, jest podjęcie działania, które jest odwrotne do tego co czujemy. Mój sponsor powtarzał mi, że kiedy czuję się samotny i nikt nie dzwoni, to dlatego, że nie zwracam się o pomoc na mityngach. Mamy sieć wsparcia, ludzi, do których możemy się zwrócić, gdy mamy trudności. Nawet jeśli myśli o uruchomieniu wydają się nam odległe, jednak jeśli wyzwalaczem jest samotność, rozpoznajemy to. Uczucia pozostawione bez rozpoznania, mogą przerodzić się w coś większego i doprowadzić prosto do uruchomienia. Jeśli doskwiera mi samotność, ale nie mam ochoty do nikogo dzwonić, to jest dokładnie to, co potrzebuję zrobić.
 Korzystam z narzędzi programu. Jeśli odczuwam samotność, wykonuję telefon, idę na mityng czy szukam połączenia ze wspólnotą. 
*H.A.L.T. - Hungry, Angry, Lonely, Tired (dbanie aby nie być zbyt - samotnym, złym, samotnym, zmęczonym).

