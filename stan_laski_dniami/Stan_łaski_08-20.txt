20 sierpnia

CIERPLIWOŚĆ

 Mogliśmy poprosić o usunięcie wady niecierpliwości tylko po to, by przekonać się, że nie musimy ćwiczyć cierpliwości. Zamiast tego musieliśmy przyznać się do egocentrycznej samowoli. Kiedy ćwiczyliśmy troskliwość wobec innych, prawdziwe dawanie bez oczekiwania na nagrodę, niecierpliwość znikała. — Tekst Bazowy SLAA, str. 117-118

 Zwykłam mówić, że „cierpliwość nie jest moją mocną stroną”. Myślałam, że to uwolni mnie od wielu egocentrycznych zachowań. W moim odczuciu cierpliwość była tak naprawdę wyrazem lenistwa i słabości. Jeśli nie będę ciągle dążyć do tego, czego chcę, nigdy tego nie dostanę. To był sposób moich rodziców na mówienie mi „nie” kiedy byłam dzieckiem. Jeśli mówili mi, że mam być cierpliwa, wiedziałam, że nie dostanę tego, czego chcę. Zwykle – zamiast być cierpliwa – wpadałam w szał. To zrozumiałe w przypadku dziecka, jednak to wciąż się działo, a ja byłam po 30 - tce. Te dramatyczne sceny zawsze niszczyły wszystkie elementy bliskości, które stworzyłam wcześniej. Gdybym przestała przeć do przodu, słuchała i poczekała, być może udałoby mi się nawiązać więź z drugim człowiekiem, której tak rozpaczliwie pragnęłam. Jednak głosy uzależnienia i odczuwane głody sprawiły, że było to niemożliwe. Zaspokajanie nałogowych pragnień miało pierwszeństwo przed wszelkimi trzeźwymi wartościami. Dopiero gdy przeszłam odstawienie i zaczęłam praktykować służbę, mogłam zdobyć trochę cierpliwości. Dzisiaj, kiedy czuję, że tracę cierpliwość, wybieram modlitwę i medytację zamiast czegoś poza sobą, aby uspokoić pragnienia.

 Dziś praktykuję cierpliwość, wiedząc, że wszystko dzieje się w czasie wybranym przez moją Siłę Wyższą.
