19 stycznia

MĄDROŚĆ
 Modlitwa o Pogodę Ducha stała się częścią naszego codziennego repertuaru sposobów na radzenie sobie z wyzwaniami i potencjalnie niebezpiecznymi sytuacjami: Boże, użycz mi pogody ducha, abym godził się z tym, czego nie mogę zmienić, odwagi, abym zmieniał to, co mogę zmienić, i mądrości, abym odróżniał jedno od drugiego. Niech dzieje się Twoja wola, a nie moja. — Tekst Bazowy SLAA, str. 105
 Kiedy dorastałem, mój tata zawsze powtarzał mi, że jestem bardzo inteligentny, ale brak mi ulicznego sprytu. Myślałem: Gdyby tylko wiedział o moim sekretnym życiu. Jednakże miał rację. Brakowało mi doświadczenia w radzeniu sobie z trudnymi sytuacjami, bo zawsze uciekałem przed nimi w otępiający umysł nałóg. Nie miałem żadnej wiedzy, ponieważ jeśli mogłem użyć seksu, aby uciec od konsekwencji moich błędów, robiłem to. Zdrowa ocena sytuacji wymykała mi się. Dwanaście Kroków i moje duchowe doświadczenie zmieniły to dla mnie. Nie musiałem już polegać na sobie w podejmowaniu decyzji. Modlitwa i medytacja często pokazywały mi właściwą drogę, którą powinienem podążać w obliczu wyzwań. Nauczyłem się unikać potencjalnie niebezpiecznych sytuacji i zamiast tego praktykować troskę o siebie. Najtrudniejszym elementem jest posiadanie mądrości, by rozumieć różnicę między rzeczami, które mogę zmienić, a tymi, których zmienić nie mogę. Słuchanie historii ludzi na mityngach, bycie w kontakcie z moimi uczuciami i słuchanie woli Siły Wyższej – wszystko to pomogło mi zdobyć mądrość. Bez tego nie poradzimy sobie z tą chorobą.
Codziennie wzrastam w mądrości i sile, odmawiając Modlitwę o Pogodę ducha.
