25 grudnia

SŁUCHANIE

 Jakiekolwiek decyzje zostaną podjęte, muszą wynikać z prawdziwej zdolności do usłyszenia punktu widzenia drugiej strony. A nie wysłuchiwania, przyjmowania do wiadomości i odrzucania. — Tekst Bazowy SLAA, str. 85

 Czytałam artykuł, w którym napisano, że mówienie o sobie wyzwala dopaminę. Niektórzy ludzie uzależniają się od tego i mówią za dużo. Potrzebujemy nauczyć się sztuki słuchania. Myślę, że tego właśnie uczy nas SLAA. Niezakłócanie wypowiedzi oznacza, że siedzimy i słuchamy spikera przez trzydzieści minut lub trzy minutowych wypowiedzi innych bez przerywania nikomu swoimi egocentrycznymi myślami. Możemy mieć takie myśli, ale nie wypowiadamy ich na głos. Ćwiczymy koncentrowanie się na tym, co mówi osoba dzieląca się swoim doświadczeniem, zamiast na sobie. Medytacja uczy nas słuchania woli Boga. Nauczyłam się słuchać mojej sponsorki, kiedy uderzyłam wystarczająco wiele razy głową w mur z powodu mojego uruchamiania się. Dopiero wtedy zdałam sobie sprawę, że może ona ma jakieś doświadczenie, siłę i nadzieję, które pomoże mi wyjść z tego rodzaju bólu. Odnalazłam swoją intuicję w SLAA (coś, co rzadko było obecne w czasie mojego uruchamiania się) i zaczęłam słuchać siebie. Słuchanie wymaga cierpliwości i pokory. W tym artykule napisano również, że nudzimy się po trzydziestu sekundach słuchania kogoś innego. Nuda to brak dopaminy. Dzięki trzeźwości uczymy się czerpać odpowiednią ilość dopaminy ze zdrowych aktywności, zamiast uzależniać się od zdobywania jej za wszelką cenę.

 Codziennie doskonalę swoje umiejętności słuchania, aby budować pomosty zrozumienia i współczucia.
