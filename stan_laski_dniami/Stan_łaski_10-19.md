
# 19 października

## Odrzucenie

> Uzależnienie od seksu i miłości wpędziło B. w pułapkę myślenia, że gdyby tylko znowu połączył się ze swoją kochanką, to jego świat ponownie byłby w porządku. Kiedy go odrzuciła, zastrzelił się w taki sposób, że wyrzuciło go z okna na ostatnim piętrze dziesięciopiętrowego budynku. — Tekst Bazowy SLAA, str. 280

Odrzucenie jest Bożą ochroną. Kiedy obiekt mojej obsesji odrzucił mnie po tym wszystkim, co zrobiłam, aby z nim być, poczułam, że mój umysł się załamał. Szamotałam się i robiłam szalone rzeczy, żeby go zatrzymać. Gdyby nie lata pracy na programie zdrowienia SLAA i moi znajomi ze wspólnoty, którzy mnie wspierali i wyciągnęli z tego szaleństwa, zabiłabym się. Myślałam, że miłość mojego obiektu jest jedyną rzeczą na świecie, która może mnie uratować. Tym właśnie jest odrzucenie. Siła Wyższa miała lepszy plan na moje życie. Przed programem nigdy nie byłam w stanie umawiać się na trzeźwe randki i robić to stopniowo, z powodu lęku przed odrzuceniem. Kiedy w końcu wytrzeźwiałam i zaczęłam próbować randek, a ludzie mówili: „nie", zamykałam się w sobie i nie chciałam się z nikim więcej spotykać. Płakałam przez dwa dni. Wydawało się, że nikt oprócz mnie nie reagował w ten sposób. Odbierałam to osobiście, mimo, że w rzeczywistości tak nie było. Tu nie chodzi o tę drugą osobę. Chodzi o to, jak ja się czuję w stosunku do siebie. Odrzucam siebie i ciągle się biczuję. Moja Siła Wyższa akceptuje mnie taką, jaka jestem i nie muszę być kimś innym ani robić niczego szczególnego. Kiedy ludzie mnie odrzucają, to niekoniecznie oznacza coś złego. Jeśli ktoś nie chce się ze mną wiązać, to może nie jesteśmy dla siebie odpowiedni i mogę uniknąć raniącej sytuacji. Mogę spędzać więcej czasu z przyjaciółmi, którzy znają i lubią prawdziwą mnie, zamiast tracić czas na uganianie się za ludźmi, którzy nie są mną zainteresowani.

Moja Siła Wyższa akceptuje mnie bezwarunkowo.
