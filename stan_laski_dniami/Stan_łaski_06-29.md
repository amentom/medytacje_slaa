29 czerwca

SŁUŻBA

 Szukaliśmy pełnego związku z Bogiem i wiedzy o Bożych zamiarach wobec nas. Dzięki poszukiwaniu życia opartego na uczciwości i integralności oraz dzięki służeniu innym odkryliśmy, że źródło miłości pochodzącej od Boga, zaczęło wypływać z naszego wnętrza. Dotarliśmy do Kroku Dwunastego. — Tekst Bazowy SLAA, str. 132

 Zawsze uważałem się za osobę na której nie można polegać. Od najmłodszych lat uczyłem się, że moi rodzice będą mnie bardziej pielęgnować i wspierać, jeśli nic dla siebie nie zrobię. Przyjmowanie zobowiązań w służbie w ramach SLAA nauczyło mnie, że mogę pozytywnie przyczynić się do bardzo istotnej sprawy. Praca w służbach takich jak prowadzący, skarbnik, kolporter literatury, udział w intergrupie czy otwieranie nowego mityngu, nauczyło mnie, że jestem w stanie załatwiać sprawy dla siebie. Obawy przed porażką i byciem nierzetelnym, zostały ze mnie usunięte, ponieważ zobaczyłem, że mogę regularnie pojawiać się o czasie na cotygodniowym spotkaniu, aby wykonać moje zobowiązanie w służbie. Niedawno zostałem wybrany na drugą kadencję jako prowadzący, co oznacza roczne zobowiązanie. Osoby uczestniczące w mityngu utwierdziły mnie w przekonaniu, że potrafię robić to, co do mnie należy i robię to dobrze lub wystarczająco dobrze. A co najważniejsze, nie mogę już zaprzeczać, że potrafię być osobą odpowiedzialną i kompetentną. To zmieniło moje spojrzenie na życie. Ta wiedza o sobie wypływająca z pokory jest prosta i bardzo ważna, ponieważ teraz widzę, że otwierają mi się drzwi do podejmowania coraz większych obowiązków, które chcę podjąć, aby podnieść jakość swojego życia.

 Dziś znajduję możliwości, aby służyć.
