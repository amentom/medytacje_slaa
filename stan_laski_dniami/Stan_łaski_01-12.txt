12 stycznia

ŻAL 
 Wyrzuty sumienia z powodu przeszłych uczynków i namiętności lub utraconych możliwości otworzyły drogę do najgłębszego, wszechogarniającego poczucia winy z tego powodu, że nie przeżywaliśmy naszego życia, że odwróciliśmy się plecami do możliwości wypełniania przeznaczenia, które ma głęboki sens. — Tekst Bazowy SLAA, str. 97

 Smutno mi dzisiaj, gdy myślę o dużej liczbie ofiar, które pozostawiłem za sobą w wyniku mojego nałogu; tyle nieudanych małżeństw, tyle złamanych serc. Jednak tkwienie w żalu z powodu przeszłości jest marnowaniem życia, jakie mogę dzisiaj mieć. Zdrowienie dla mnie nie polega na zbyt długim trwaniu w żalu, bo to niweczyłoby sam cel pracy nad Krokami. Muszę zachować czujność, ponieważ te uczucia mogą przerodzić się w przepełnione wstydem wyrzuty sumienia. Zamiast tego mogę szczerze poczuć smutek i połączyć się z moją Siłą Wyższą w świętym akcie odpuszczenia. Mogę uczyć się tego, jak być kochanym i kochać. Mogę nauczyć się dokonywać mądrych i pełnych miłości wyborów dla siebie. SLAA obiecuje mi inne życie, jeśli mam gotowość postępować zgodnie z sugestiami. Przez wiele lat czułem się niekochany, samotny, zrozpaczony i pozbawiony nadziei. Chciałbym, żeby reszta mojego życia wyglądała inaczej. Dzięki Bogu i SLAA wszystko jest możliwe, nawet życie w emocjonalnej trzeźwości.

 Dziś mogę wyjść z akceptacją naprzeciw smutkowi, dostrzegając, że moje uzdrowienie następuje zgodnie z wolą mojej Siły Wyższej i w wybranym przez nią czasie.
