21 kwietnia

PORNOGRAFIA

 Jako nastolatka, spędzałam całe godziny na fantazjowaniu i masturbacji, jedynych sposobach, jakie miałam na wyrażenie moich uczuć. Ten schemat odstawienia od kontaktów z ludźmi i absolutna koncentracja na seksualnym zaspokojeniu [...] stawały się coraz większą częścią mojego aktywnego uzależnienia. — Tekst Bazowy SLAA, str. 211

 Dla wielu z nas uzależnionych od seksu korzystanie z pornografii było tak dużą częścią naszej choroby, że ostatecznie zostaliśmy całkowicie przez to pochłonięci. Zamknęliśmy się w pokoju przy blasku komputera lub z kolorowym czasopismem. Weszliśmy do innego świata, aby uciec od tego, w którym czuliśmy, że nie potrafimy funkcjonować. Pornografia ma moc przekształcania naszej osobistej etyki, tak – aby dopasować ją do formy, która przyniesie nam największy haj. Uzdrowienie z nałogowego używania tego narkotyku jest długim procesem. Czasami obrazy mogą pojawić się ponownie, gdy jesteśmy najbardziej podatni. Wejście w proces zdrowienia oznacza ponowne zestrojenie się z osobą, którą jesteśmy, bez pornografii. Nie musimy już prowadzić oderwanej od rzeczywistości, bolesnej egzystencji, w której uprzedmiotawiamy i wykorzystujemy obrazy do własnych, samolubnych celów. Nie torturujemy już naszych mózgów zamroczającymi umysł obrazami, zatracając przy tym siebie i swoje człowieczeństwo. Nasza tożsamość ujawni się sama, gdy będziemy kontynuować łagodny proces uzdrawiania. Możemy żyć szczęśliwie, spełnionym życiem bez stymulowania się naszym ulubionym narkotykiem – pornografią. Możemy odrestaurować naszą tożsamość, aby stać się osobą, którą zawsze mieliśmy być. Posiadam godność bez pornografii w moim życiu.

 Kocham i szanuję siebie. Z ekscytacją oczekuję poznania prawdziwego siebie.
