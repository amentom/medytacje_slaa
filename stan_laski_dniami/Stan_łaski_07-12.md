
# 12 lipca

## Jedenasta cecha charakterystyki

> Aby uniknąć ryzyka odsłonięcia się i możliwości zranienia, możemy wycofywać się z wszystkich intymnych relacji, myląc seksualną i uczuciową anoreksję ze zdrowieniem. — Główne Dokumenty SLAA, „Charakterystyka Uzależnienia od Seksu i Miłości”

Na początku trzeźwości może być konieczne wycofanie się z wszystkich intymnych relacji w celu wejścia w odstawienie i uzyskania pewnej jasności. Dobrze, jeśli w tym czasie będziemy otaczać się trzeźwymi ludźmi we wspólnocie. Jednak w procesie zdrowienia musi nadejść taki moment, w którym możemy wyjść z izolacji i zaufać, że praca nad Dwunastoma Krokami da nam siłę, by sprostać życiowym wyzwaniom. Wielu uzależnionych, którzy dopiero wkroczyli na drogę trzeźwości, boi się randek, ponieważ wywołuje to u nich skojarzenia z chorobą. Mierzenie się z anoreksją jest trudne. Choroba może chcieć to racjonalizować i mówić, że odrzucenie randek lub aktywności społecznych – to zdrowienie. „Nie mogę się na to wystawić, bo…” może wydawać się racjonalne, ale może maskować prawdziwy motyw, jakim jest unikanie zmierzenia się z lękiem przed uruchomieniem się. Pojawia się perfekcjonizm, by powiedzieć, że nie musimy kontynuować pracy nad relacjami, ponieważ i tak każdy, z kim się spotykamy, nie będzie dla nas odpowiedni. Może być trudno stwierdzić, który głos jest prawdą, a który chorobą. Potrzebne nam jest oparcie w postaci Siły Wyższej i grupy SLAA, gdzie możemy uzyskać wskazówki dotyczące poznawania prawdy i unikania anoreksji.

Dzisiaj, aby zyskać siłę kieruję się w stronę mojej Siły Wyższej, pracy nad Dwunastoma Krokami i moich towarzyszy w zdrowieniu.
