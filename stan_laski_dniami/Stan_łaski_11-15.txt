15 listopad

a 
KOLORYZOWANIE WSPOMNIEŃ

 Często schemat czyjegoś życia, który na mnie samym sprawiał bardzo przygnębiające wrażenie, ponieważ sam niczego takiego nie doświadczyłem, znikał z czyjejś świadomości, gdy tylko mijał aktualny kryzys.[...] Tak więc on lub ona opuszczali nas, gotowi, aby zniknąć i powtórzyć schemat samozniszczenia kolejny raz. — Tekst Bazowy SLAA, str. 59

 Koloryzowanie wspomnień sprawiało, że przez całe życie tkwiłam w toksycznych związkach i złych sytuacjach. Z jakiegoś powodu, bez względu na to, jak zła była sytuacja, po tygodniu, a czasem po kilku dniach z dala od tej osoby, pamiętałam tylko dobre rzeczy na jej temat. Raz był dla mnie miły i już zapominałam o tym, ile razy mnie poniżał. Przyszedł do mnie, kiedy miał kłopot, a ja zapominałam o wszystkich specjalnych okazjach, które przegapił. Niezauważanie negatywnych doświadczeń oznaczało zazwyczaj, że chciałam nadal uprawiać seks z tą osobą. Jeśli stawiałam granice lub zwracałam uwagę na złe zachowanie, ryzykowałam utratą tego, czego rozpaczliwie potrzebowałam, aby przetrwać. Dzielenie się w SLAA wyciągnęło mnie z takiego zaprzeczania. Musiałam odpuścić fantazję, że moje magiczne myślenie może zmienić zły związek w satysfakcjonujący. Ludzie ze wspólnoty uczynili to, że pamiętałam, jak nieszczęśliwa byłam w dawnych nałogowych relacjach. Słuchanie podopiecznych przypominało mi, z czym sama się zmagałam. Uświadomienie sobie, że mogę polegać na Sile Wyższej, zamiast na seksualnym uruchamianiu się, pomogło mi trzymać się z dala od fantazji. Wyćwiczyłam swój mózg, aby jak najszybciej wychodzić z koloryzowania wspomnień.

 Siło Wyższa, pomóż mi pozostać w teraźniejszości i rozpoznać koloryzowanie wspomnień, gdy się pojawiają.
