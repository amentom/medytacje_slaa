
# 26 października

## Odziedziczone wzorce

> Dorastałam w stosunkowo „normalnej” rodzinie. Nie było nadużywania żadnych środków, przemocy fizycznej czy nadużyć seksualnych. A jednak uczucia, jakie towarzyszyły mi w dorastaniu, były bardzo podobne do tych, o których słyszałam w SLAA od ludzi dorastających w ewidentnie trudniejszych warunkach — Tekst Bazowy SLAA, str. 269-270 

Osoba dzieląca się powyżej mówi dalej: „Moja matka była zdecydowaną, porywczą kobietą, która łatwo krytykowała, ale z trudem dawała pochwały czy pocieszenie”. Nie wchodzę w dyskusje „natura czy wychowanie”. Ale dzięki SLAA i wieloletniej terapii udało mi się dostrzec, że moi rodzice, a także ich rodzice, również nie mieli narzędzi, by radzić sobie z emocjami i uczuciami w zdrowy sposób. Mieli dokładnie ten sam bagaż co ja. To, co wcześniej uważałam za normalne, było dobrze ukrytym uzależnieniem i problemami emocjonalnymi. Po prostu potrafili lepiej ode mnie ukrywać to i zamieniać nałogi. Sposób podejścia do związków może być przekazywany z pokolenia na pokolenie. Uczymy się od naszych rodziców, jak postępować w świecie (a przynajmniej jak nie chcemy się zachowywać). Jeśli widzimy, że mają romanse lub nie potrafią okazywać uczuć, wpływa to na nas. Możemy wiernie odtwarzać te scenariusze także w dorosłym życiu. Możemy wierzyć w ich negatywne poglądy odnośnie społeczeństwa czy życia. Możemy jednak zmienić nasze życie z pomocą Siły Wyższej, Dwunastu Kroków i SLAA. 

Praca nad Dwunastoma Krokami utrzymuje mnie w trzeźwości i stale pomaga mi tworzyć nowe, zdrowe relacje.
