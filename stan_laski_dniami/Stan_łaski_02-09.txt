9 lutego

NAJLEPSZE POMYSŁY
 Jeżeli nasze uzależnienie od seksu i miłości stanowiło tak fundamentalną część naszej osobowości [...] to musieliśmy zapytać, czy wszystkie nasze dotychczasowe założenia na temat tego, kim jesteśmy i czym jesteśmy, mogły być niewłaściwe albo zbudowane na chorych fundamentach. [...] Musieliśmy uznać możliwość prawdopodobieństwa, że wiele, jeśli nie wszystko, z tego, w co wierzyliśmy, mogło być błędne. — Tekst Bazowy SLAA, str. 104
 Moje najlepsze myślenie doprowadziło mnie na mityngi SLAA. Moje uzależnienie było tak bardzo częścią mojej osobowości, że nie mogłem oddzielić niezdrowych pomysłów tworzonych przez uzależnienie od zdrowych. Pracowałem, aby osiągnąć cele, które nie miały oparcia w rzeczywistości i myślałem, że szalone strategie mnie naprawią. Często podstawą każdego celu było: „Może to zadziała”. Zwykle kończyło się to pogorszeniem sytuacji. Angażowałem się w „efektowną” karierę, która czasami zaspokajała moją potrzebę uwagi i miłości, ale nie dawała mi prawdziwego poczucia osobistej wartości ani godności. Nawet gdy myślałem, że próbuję pomóc innym, uzależnienie wypaczało moje pomysły. Krok Drugi mówi, że „Uwierzyliśmy, że Siła większa od nas samych może przywrócić nam równowagę umysłu.” Kiedy modlę się i medytuję rozważając jakiś pomysł, zamiast od razu działać i próbować go wdrażać, mam jaśniejszy obraz moich motywów i tego, jak wpłynie to na moje życie. Mój sponsor nauczył mnie myśleć o danym pomyśle w taki sposób, aby wypracować dla niego logiczne zakończenie. Musiałem na podstawie listy za i przeciw ocenić możliwe rezultaty. Nie powinniśmy wybiegać w przyszłość myśleniem, ale w tym przypadku jest to pomocne w wykrywaniu wadliwego myślenia, które choroba ubiera w nasze najlepsze pomysły.
 Analizuję swoje najlepsze pomysły, modląc się, medytując i rozmawiając z innymi w zdrowieniu, zanim zacznę coś ważnego.
