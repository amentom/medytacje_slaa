18 czerwca

TRADYCJA CZWARTA

 Każda grupa powinna być całkowicie niezależna, z wyjątkiem spraw, które dotyczą innych grup lub SLAA jako całości. — Główne Dokumenty SLAA, „Dwanaście Tradycji”

 Przez całe życie byłem takim buntownikiem, że kiedy po raz pierwszy usłyszałem tę Tradycję, roześmiałem się. Banda kierujących się swoim ego, którzy robią co chcą, pomyślałem. Będzie chaos! Jednak chodziłem codziennie na różne mityngi SLAA w pierwszych latach zdrowienia i nie widziałem zbyt wielu problemów. Każda grupa głosowała za dość standardowym formatem proponowanym przez Biuro Służb Światowych lub stosowanym na innych mityngach. Mogli mieć nie zatwierdzoną przez konferencję służb literaturę, którą chcieli czytać, ale ktoś zwykle wnosił taki temat na mityng roboczy. Jeśli ten tekst znajdował się zbyt daleko od Dwunastu Kroków, był odrzucany. Ta Tradycja mówi mi, abym był świadomy tego, że wywieram wpływ na innych. Na mityngach nie mogę po prostu podejmować samozwańczych decyzji, które wpłynęłyby na inne mityngi, strukturę służb a nawet na samych uczestników mityngu. Nauczyłem się wartości płynącej z brania pod uwagę potrzeb innych przy podejmowaniu decyzji. Nie podchodzę z miejsca uzależnienia od miłości, próbując omotać ludzi albo bronić się na wypadek, gdyby się wściekli. To nie jest rozważanie oparte na współuzależnieniu. To uznanie, że ludzie są autonomiczni i mają swoje potrzeby, które są niezależne od moich. Mogę robić, co chcę, o ile nie narusza to wolności innych grup lub SLAA jako całości.

 Jestem świadomy tego, jak moje zachowanie wpływa na innych i stawiam zasady przed osobistymi ambicjami.
