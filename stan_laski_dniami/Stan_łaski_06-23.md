
# 23 czerwca

## Czas

> Jeśli kiedykolwiek mamy być jak kielich przepełniający się wybawionym, wolnym od uzależnienia życiem, to tylko jakaś Siła większa od nas samych (...) musiałaby dokonać ponownego napełnienia. Taka Siła (On, Ona, Ono lub Oni) zrobi to w Jej własnym czasie, zgodnie z planem tej Siły, a nie z naszym. — Tekst Bazowy SLAA, str. 104

Zauważyłem, że harmonogram mojej Siły Wyższej niekoniecznie pokrywa się z moim harmonogramem. Bóg dokładnie wie, czego potrzebuję i jak mi pomóc rozwiązać trudności. Właśnie otrzymałem rozwiązanie po około trzydniowym zwracaniu się do Siły Wyższej. Proszę o pomoc, a trzy dni później otrzymuję odpowiedź. Właściwie mniej więcej tyle czasu zajmuje mi teraz uporządkowanie swoich rzeczy, abym mógł zobaczyć lub usłyszeć odpowiedź Siły Wyższej. Odpowiedź otrzymuję bez zwłoki, ale nie potrafię zobaczyć jej od razu. Jak krzepiąca jest świadomość, że moja Siła Wyższa jest szybsza niż komputer i chce dla mnie tylko tego, co najlepsze. Według mojego planu może nie zawsze to tak wyglądać, ale na dłuższą metę zazwyczaj widzę, że tak jest. Po prostu potrzebuję odpuścić, pozwolić działać Bogu i zaufać. Coś, co w pierwszej chwili jest bolesne, może pomóc mi to zobaczyć, zaakceptować i zrezygnować z tego. To wszystko jest w Bożym planie, który przemienia mnie w czasie zdrowienia.

Dziś odpuszczam kontrolę i pozwalam działać Bogu.
