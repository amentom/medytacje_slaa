25 listopad

a 
TRZECIA OZNAKA ZDROWIENIA

 Rezygnujemy, tylko przez jeden dzień, z całej naszej życiowej strategii oraz naszej obsesji na punkcie pogoni za romantyczną i seksualną intrygą oraz zależnością emocjonalną. — Główne Dokumenty SLAA, „Oznaki Zdrowienia SLAA”

 Wyrażenie „strategia życiowa” podsumowuje całą istotę mojej egzystencji. Kiedy przeczytałam ten punkt w Oznakach Zdrowienia SLAA, wiedziałam, że to coś fundamentalnego, co dotyczy w mojego „ja”. Żyłam według zasady "jak nie ten, to inny". Mój głód i niezaspokojenie były nienasycalne. Nigdy nie byłam zadowolona ze „zdobycia” mężczyzny, więc musiałam szukać kogoś na zakładkę. Polowanie na przyszłe ofiary, przy jednoczesnym obsesyjnym myśleniu o obecnym kochanku było wyczerpujące. Nie chciałam nigdy pozostawać sam na sam ze świadomością, że moja strategia życiowa jest szalona i zabija moją duszę. Praca na Krokach pomogła mi stworzyć lepszą strategię życiową i starać się o bardziej odpowiednie relacje. Dziękuję Ci Siło Wyższa za SLAA oraz ostatni romans, który rzucił mnie na kolana i zmusił do kapitulacji. Dziękuję za ludzi, którzy pojawiają się na mityngach tydzień po tygodniu ze swoim doświadczeniem, siłą i nadzieją, pokazując mi drogę.

 Poddaję się, powierzając moją wolę i proszę moją Siłę Wyższą, aby uzdrowiła mnie z emocjonalnej zależności.
