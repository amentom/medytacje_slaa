24 listopad

a
SEKS ZA OBOPÓLNĄ ZGODĄ

 Uczę się eliminować wszelkie przejawy przemocy z mojego życia. [...] Daję z siebie wszystko, co mogę, i na wszystkie sposoby. Kiedy więc przychodzi czas, w którym odczuwam obłąkańczy przymus oddania się seksowi lub zaangażowaniu uczuciowemu opartemu na przemocy, wiem, że mogę zostać ocalona. SLAA i Bóg mogą ocalić mnie, jeśli postawię ich ponad popędem seksualnym i pragnieniem miłości. — Tekst Bazowy SLAA, str. 329

 Podczas pisemnej inwentury często odkrywamy, jak bardzo wykorzystywaliśmy i manipulowaliśmy innymi lub oddawaliśmy się wzajemnie raniącym aktywnościom. Zwykle tłumaczyłam to, mówiąc: „Chwileczkę, to było za obopólną zgodą”. Tylko dlatego, że relacja seksualna odbywa się za obopólną zgodą, nie oznacza to, że jest moralnie zdrowa. Przechodząc przez Piąty Krok moja sponsorka powtarzała: „W tej sytuacji oboje byliście dorosłymi, którzy się na to godzili, ale on był duchowo chory, tak samo jak ty. Kiedy robisz coś, bo jesteś bezsilna wobec uzależnienia, tak naprawdę nie jest to wyrażaniem zgody. Jesteś na haju, a nie przy zdrowych zmysłach”. Jeśli chodzi o seks, potrzebuję teraz zatrzymać się i zadać sobie pytanie: „Czy to jest dla mojego większego dobra?” Muszę pomyśleć o drugiej osobie. Zadaję sobie pytanie: „Czy to jest dla większego dobra tej osoby?” Nie zawsze mogę wierzyć ludziom na słowo, ponieważ mam w sobie uzależnienie, które sprawia, że mogę źle interpretować sytuację i manipulować nią. Aby zachować właściwą perspektywę i podążać ścieżką trzeźwości, pomocne jest zewnętrzne sprawdzanie moich motywów za pomocą mojego programu, sponsora i rozmów telefonicznych z innymi w programie. Dziś upewniam się, że przed zaangażowaniem seksualnym istnieje coś więcej niż tylko werbalna zgoda. Szukam duchowej zgody w mojej Sile Wyższej poprzez informacje zwrotne mojej siatki wsparcia.

 Zanim zdecyduję się na seks, sprawdzam swoje motywy i szczerze oceniam sytuację.
