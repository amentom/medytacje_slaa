10 lutego

SIÓDMA CECHA CHARAKTERYSTYKI
 Używamy seksu oraz uczuciowego zaangażowania do manipulowania innymi i kontrolowania ich. — Główne Dokumenty SLAA, „Charakterystyka Uzależnienia od Seksu i Miłości”
 „Dlaczego wszystkie nasze kłótnie kończą się seksem?” to pytanie często zadawali moi partnerzy. Zwykle stawiałam na swoim. Wykorzystywałam zaangażowanie emocjonalne, aby kontrolować moich przyjaciół, jeśli nie mogłam z nimi uprawiać seksu. Musiałam kontrolować wszystkich w moim świecie, inaczej nie czułam się bezpiecznie. Pragnęłam, aby świat był sceną, a ja reżyserem. Wierzyłam, że jedynym sposobem kontrolowania kogoś innego jest manipulowanie i grożenie. Jeśli ktoś był zaangażowany emocjonalnie, groźba porzucenia była potężnym narzędziem. Jeśli ktoś był uzależniony od seksu, groźba odmowy seksu skłaniała go do mojego sposobu myślenia, nawet jeśli nie byłam przygotowana na zrealizowanie tej groźby. Kiedy dołączyłam do SLAA, musiałam zacząć odpuszczać wszystkie moje narzędzia manipulacji. Powiedzenie „pozwól niech będzie, co ma być”, bardzo mi pomogło. Moja sponsorka nieustannie przypominała mi, że to, co robi mój partner, nie jest moją sprawą. Musiałam trzymać się pracy nad swoją trzeźwością i swojej strony ulicy. Kiedy ktoś mnie zawiódł, nie mogłam już sprawić poprzez manipulację, że sytuacja się zmieni. Na każdą sytuację muszę patrzeć realistycznie i uczciwie o siebie dbać. 
 Odpuszczam koncentrowanie się na rezultatach i pozwalam Bogu się o nie zatroszczyć. Skupiam się na sobie i na własnym zdrowieniu.
