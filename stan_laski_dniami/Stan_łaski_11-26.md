
# 26 listopada

## Zaciskanie pięści

> Wystarczająco dużo wiedziałem o psychologii, żeby zdawać sobie sprawę, jak niebezpieczny jest sposób myślenia, w którym zaprzeczam temu, że mam pragnienia i mogę pożądać. Wiedziałem, że gdybym tak zrobił, pożądanie nie odeszłoby, a raczej wzmocniłoby się i zapewne dopadło mnie w najmniej oczekiwanym momencie. — Tekst Bazowy SLAA, str. 45-46

Osoba uzależniona doświadcza takich rzeczy jak: najszczersze przysięgi, aby trzymać się z dala od swojego ulubionego narkotyku, przepływu elektryzującego napięcia w jej ciele, gdy leży w łóżku, mentalnie odganiając z głowy myśli wywołujące uzależnienie. Trzymamy się mocno, odcinając dopływ krwi do zaciśniętych kostek, mając nadzieję, że nie stracimy uścisku, nim przypływ podniecenia minie. Jak długo możemy tak wytrzymać? Jak silni musimy być, aby walczyć z naszymi nałogowymi impulsami? Jeśli pracujemy nad programem, nie musimy martwić się o swoją własną siłę. Gdyby sama nasza siła woli uchroniła nas przed wpadkami, nie potrzebowalibyśmy rozpoczynać pracy nad Krokami. Pierwszy Krok mówi, że jesteśmy bezsilni wobec naszego uzależnienia. Potrzebujemy czegoś silniejszego od nas, aby znaleźć trzeźwość. Nasza Siła Wyższa może podtrzymać nas mocniej, niż kiedykolwiek mieliśmy na to nadzieję. Nigdy więcej myślenia życzeniowego, składania przysiąg, ani zaciskania pięści. Odpuszczając kontrolę i pozwalając działać Bogu, poddajemy naszą wolę Temu, który ma wszelkie zasoby sił. Nie musimy już walczyć z nałogiem sami.

Dziś moja Siła Wyższa i Wspólnota dają mi siłę do zachowania trzeźwości.
