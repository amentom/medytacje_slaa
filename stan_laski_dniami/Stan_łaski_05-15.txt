15 maja

NIEROZWIĄZANY GNIEW

 Nie mogłem dłużej zaprzeczać, że miałem w sobie wielką ilość nierozwiązanego gniewu, bardzo subtelnie ukrytego, i jeśli go nie uwolnię, to on ostatecznie mnie zniszczy. — Tekst Bazowy SLAA, str. 333

 Nie rozładowany gniew może objawiać się na wiele sposobów. Czasami jest to rezultat braku kontroli nad sytuacją w dzieciństwie. Innym razem jest to efekt nie radzenia sobie ze złością we właściwym czasie i we właściwy sposób. Tak czy inaczej, wynika to z niezdolności właściwego wyrażenia tej trudnej emocji. Jako że nigdy nie znaliśmy właściwego sposobu radzenia sobie ze złością, często wyrażamy ją niewłaściwie poprzez słowne obelgi, uwewnętrznioną urazę lub nawet uruchamianie się. Kiedy trzeźwiejemy i pozwalamy sobie na odczuwanie emocji, możemy nadal popełniać błędy w sposobie radzenia sobie z nimi. Aby właściwie radzić sobie z gniewem, musimy stawiać małe kroki. Być może będziemy musieli uwolnić gniew poprzez aktywność fizyczną lub najpierw napisać o naszych uczuciach. W miarę dojrzewania w procesie zdrowienia możemy zbliżyć się do stanu, w którym odczuwamy gniew i odpowiednio go wyrażamy, gdy jesteśmy obecni w danej chwili. Kiedy tak postępujemy, możemy szybko pozbyć się gniewu, a destrukcyjny wpływ nie rozładowanego gniewu nie będzie już musiał siać spustoszenia w naszym życiu.

 Siło Wyższa, pomóż mi rozpoznać moje uczucia i wyrazić je w zdrowy sposób.
