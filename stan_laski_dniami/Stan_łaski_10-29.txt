29 październik

a
 WYOBCOWANIE 

 Jedna po drugiej, takie sprawy jak satysfakcja z pracy, z kontaktów z przyjaciółmi czy aktywności społecznej, zmniejszały się [...] Utraciliśmy kontrolę nad intensywnością lub częstotliwością (albo jednym i drugim), z jakimi poszukiwaliśmy miłosnych lub seksualnych rozwiązań dla życiowych bolączek. — Tekst Bazowy SLAA, str. 95-96

 Dla większości osób uzależnionych izolacja nie jest czymś obcym. Wyobcowanie idzie o krok dalej. Nie jesteśmy już skłonni utrzymywać przyjacielskich stosunków z grupą znajomych, którą zbudowaliśmy z naszym partnerem. Osoba, którą wcześniej kochaliśmy, nie chce mieć z nami nic wspólnego. Jeśli wyobcowanie nastąpiło z powodu naszego uruchamiania się, zazwyczaj dźwigamy również wielki ciężar poczucia winy. W procesie zdrowienia prostujemy zwichrowania powstałe w przeszłości. Zadajemy sobie pytanie: jaki był mój udział w rozpadzie związku? Co mogę teraz zrobić inaczej? To wymaga czasu, ale jeśli realizujemy Dwanaście Kroków i trzymamy się zasad programu, ludzie widzą w nas zmiany i niektórzy pozwolą nam wrócić do swojego kręgu towarzyskiego. Czasami dochodzi do pojednania z osobą, którą kochaliśmy lub byliśmy w związku małżeńskim. Jeśli pilnujemy swojej strony ulicy i jesteśmy uważni na to, by pozostawać na solidnym, duchowym gruncie, nasze życie otwiera się w sposób, jakiego nigdy sobie nie wyobrażaliśmy. Odzyskujemy szacunek wobec siebie i innych. Nie musimy już ukrywać się w uzależnieniu. Mamy społeczność w SLAA, która pomaga nam mieć społeczność w świecie.

 Dziś łączę się z innymi uczestnikami mojej społeczności zdrowienia.
