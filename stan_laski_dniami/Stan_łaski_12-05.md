5 grudnia

NIEREALNE OCZEKIWANIA

 Jednym z obszarów, w którym często doświadczaliśmy trudności, było zachowanie otwartości i szczerości odnośnie do naszych uczuć, motywacji i oczekiwań wobec innych ludzi. Ukrywaliśmy rozczarowanie, zranienie, lęk lub złość pod pozorną akceptacją. [...Potrzebowaliśmy skoncentrować się] na naszych własnych błędach i niepowodzeniach. Zrozumieliśmy, że nasze własne postawy i działania były jedynymi aspektami życia, na które mieliśmy możliwość wpływu. — Tekst Bazowy SLAA, str. 127-128

 Wady charakteru wynikające z nierealistycznych oczekiwań przewijały się podczas całego pisania mojego Kroku Czwartego. Uzależnienie od seksu i miłości ma swoje korzenie w fantazji. Jeśli zbyt długo przebywam w świecie fantazji, zaczynam wierzyć, że takie właśnie powinno być życie. Nie potrafię trzeźwo patrzeć na swój pociąg do żonatego mężczyzny, jeśli jednocześnie próbuję go wykraść jego rodzinie. Ego i pycha powodują, że mam nierealne oczekiwania wobec życia. Te wady charakteru sprawiają, że trudno jest zachować odpowiednią perspektywę, stąpając po ziemi. Moja sponsorka nauczyła mnie, jak powstrzymać fantazje, zanim przerodzą się w nierealne oczekiwania. Rozmowy z innymi uczestnikami programu i dzielenie się na mityngach mogą rzucić światło na moje oczekiwania i pomóc mi dostrzec, gdzie jestem odklejona od rzeczywistości. Prawdziwe partnerstwo może być osiągalne, jeśli patrzę na drugą osobę jako na człowieka, którym jest, i nie staram się kształtować go w moim umyśle na kogoś, kim chcę, żeby był.

 Stawiam sobie realistyczne oczekiwania i rezygnuję z kontrolowania innych.
