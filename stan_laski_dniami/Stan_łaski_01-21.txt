21 stycznia

UKRYWANIE SIĘ NA MITYNGACH
 [Dla nas] to była olbrzymia zachęta, aby nie ujawniać się i nie odsłaniać nikomu naszego prawdziwego Ja! Trwając jednak w tej „samodzielności”, cierpieliśmy z powodu emocjonalnego i duchowego „zatwardzenia”, byliśmy niezdolni do konstruktywnego wykorzystania własnych doświadczeń i emocji. — Tekst Bazowy SLAA, str. 110
 Często chodzę na mityngi i nie chcę się wypowiadać. Na dużych mityngach siadam tak aby nie być widoczny i ulatniam się, jak tylko następuje zakończenie mityngu. Nie pozwalam ludziom, aby mnie poznali. Boję się, że mnie nie polubią, bo jestem inny, albo że nie będą mogli się ze mną identyfikować, bo jestem uzależniony od pornografii, a oni są uzależnieni od miłości. Jednak wciąż widzę ludzi, którzy są wyjątkowi, wypowiadają się i otrzymują dużo miłości i wsparcia ze strony wspólnoty. Mój sponsor mówił mi: „Jeśli czujesz się odizolowany, to dlatego, że nie podejmujesz odpowiednich działań, które temu przeciwdziałają: telefonów do innych, wypowiadania się na mityngach i witania się". Aby temu przeciwdziałać musiałem przybyć na mityng dwadzieścia minut przed rozpoczęciem i porozmawiać z kimś nowym. Musiałem zdobyć listę telefonów i dzwonić do ludzi. Potrzebowałem wykorzystywać każdą okazję, by się wypowiadać, nawet jeśli głosy mojego uzależnienia mówiły mi, że nie powinienem. Te głosy mogły mówić mi: „Nie masz nic dobrego do przekazania. Ludzie cię znielubią. Wypowiadałeś się ostatnio, więc w tym razem siedź cicho". To są tylko stare taśmy z dzieciństwa, które próbują utrzymać mnie w chorobie i samotności. Kiedy biorę czynny udział w moim zdrowieniu, czerpię z tego korzyści. Jestem otoczony przez wspierającą mnie społeczność, nawet w trudnych czasach.
 Pozostaję otwarty i dziś odsłaniam swoje prawdziwe ja, wpuszczając ludzi do swojego życia.
