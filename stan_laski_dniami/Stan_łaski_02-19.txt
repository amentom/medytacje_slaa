19 lutego

AUTONOMIA 
 W związku [otwartym systemie energetycznym] jego niepowodzenie nie oznaczało „śmierci” zaangażowanych w niego osób. Za coś znacznie gorszego uważały one utratę własnej autonomii oraz osobistej godności. — Tekst Bazowy SLAA, str. 188
 W czynnym uzależnieniu dążyłam do autonomii, a mimo to byłam bardzo zależna. Jeśli związek się nie udał, nie wiedziałam, jak żyć sama ze sobą ani kim być. Pamiętam, jak myślałam, że jestem nikim bez partnera. Jedyne, co mogłam zrobić, to płakać i jeść śmieciowe jedzenie, dopóki nie znalazłam kolejnej drugiej upragnionej połówki lub całkowicie odrzucałam swoje wartości i przekonania, aby odzyskać związek. Ten autodestrukcyjny wzorzec trwał przez trzydzieści lat, aż otrzeźwiałam w SLAA. W końcu nauczyłam się, jak być osobą posiadającą godność w świecie bez partnera. Porzuciłam mój system przekonań, że osoba nie będąca w związku jest niczym na świecie. Znalazłam zainteresowania, które karmiły moją duszę (i poczucie własnej wartości), które nie wymagały obecności nikogo innego. Przestałam brać wszystko do siebie i pozwoliłam sobie oraz innym mieć własne myśli i uczucia. Dzisiaj mogę wreszcie powiedzieć, że jestem bardziej autonomiczna niż kiedykolwiek w życiu. Jestem bardzo wdzięczna za możliwość dorastania w tym programie. Wiem, że jestem wartościowa bez względu na to, czy otrzymam zewnętrzne potwierdzenie, czy nie. 
 Dzisiaj przypominam sobie o mojej osobistej wartości i zachowuję godność.
