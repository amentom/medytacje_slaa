14 czerwca

NADAL SINGIELKA

 W trakcie procesu bycia samotnym i przechodzenia przez odstawienie odkryłem - po raz pierwszy w życiu - poczucie własnej godności. Ono było moje. Zostało mi podarowane z boskiej woli takiemu, jakim jestem. Już nie potrzebowałem drugiej osoby, odpowiedzialnej za dawanie mi lub nie tego poczucia. — Tekst Bazowy SLAA, str. 57

 Jedna z moich podopiecznych od lat borykała się z faktem, że nadal jest singielką. Zawsze wierzyła, że „sukces” w SLAA determinuje znalezienie zdrowego związku. Nie mogę zliczyć, ile razy mówiłam jej, że chodzi o naszą relację z samym sobą i Siłą Wyższą. Niekoniecznie musiało to oznaczać znalezienie partnera. W Tekście Bazowym znajduje się cała sekcja poświęcona życiu w pojedynkę, jeśli ktoś tak zdecyduje. Nigdy tego nie wybrała. To nawet spowodowało, że uciekła od SLAA do burzliwego związku. Po tym, jak straciła swoją karierę, dom i mnóstwo pieniędzy, wróciła na mityngi i ponownie przeszła przez Kroki. Dziś jej kariera kwitnie i widzę w jej oczach światło, jakiego nigdy wcześniej nie widziałam. Nie zależy jej już na szukaniu partnera. Zostawia to w rękach Boga. Przechodzi przez bolesną pracę zmiany siebie dla siebie. Obserwowanie tego procesu pokazało mi, że ten program naprawdę działa i że każdy może odzyskać poczucie własnej godności bez względu na swoją sytuację.

 Cierpliwie akceptuję dzisiaj swój status w kwestii związku, koncentrując się na własnych celach i poszukując woli mojej Siły Wyższej.
