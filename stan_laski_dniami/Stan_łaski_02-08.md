8 lutego

JEŚLI COŚ JEST HISTERYCZNE, TO JEST HISTORYCZNE

 Wszyscy z nas, bez wyjątku, przechodzili przez okresy, w których byliśmy szczególnie narażeni na wstrząsy umysłowe i emocjonalne. Często wyglądało na to, że zdarzają się one jako rezultat przypadkowych spotkań albo kontaktów, bezpośrednich lub pośrednich, ze starymi uzależniającymi sytuacjami. — Tekst Bazowy SLAA, str. 144

 Dość często podczas odstawienia, wychodziłam z jakiejś sytuacji, mówiąc: „Dlaczego tak przesadnie zareagowałam?” Płakałam całymi dniami lub krzyczałam na kogoś bez powodu albo byłam tak smutna, że nie chciałam nic robić. Na moją pierwszą randkę na trzeźwo, gdzie pojawiała się bliskość robiłam spaghetti i przez cały czas gotowania głos w mojej głowie mówił: „Robisz to źle. On to znienawidzi. Nigdy więcej się z tobą nie umówi." Byłam wykończona, kiedy przyszedł na kolację. Później zdałam sobie sprawę, że gdy jako dziecko próbowałam pomóc mamie w przygotowaniu obiadu, spotykałam się z krytyką za wszystko, co robiłam, i ostatecznie wypraszała mnie z kuchni aż do następnej próby. To było moje szaleństwo: próbować w kółko tego samego i oczekując, że sytuacja rozwinie się inaczej. Jako dorosła osoba odtwarzałam w głowie te zapisane taśmy z dzieciństwa i torturowałam się. Kiedy to sobie uświadomiłam, mogłam odpuścić powtarzanie tego i być dla siebie miła. Mój partner, z którym randkowałam, uwielbia spaghetti i prosi, żebym zrobiła je nawet dzisiaj. Nie muszę już słuchać i wierzyć głosowi mojej mamy w mojej głowie. Jeśli w jakiejś sytuacji zacznę wpadać w histerię, zatrzymuję się i zadaje sobie pytanie: „Czy to historyczne?” Jeśli tak, oddaję to mojej Sile Wyższej.

 Kocham siebie dokładnie taką, jaką jestem. Wybieram życie w teraźniejszości.
