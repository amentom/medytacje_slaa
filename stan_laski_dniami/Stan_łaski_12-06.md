6 grudnia

DWUNASTY KROK

 Przebudzeni duchowo dzięki tym Krokom, staraliśmy się nieść posłanie innym uzależnionym od seksu i miłości i stosować te zasady we wszystkich dziedzinach naszego życia. — Główne Dokumenty SLAA, „Dwanaście kroków SLAA”

 Kluczem jest tutaj przebudzeni duchowo w rezultacie stosowania tych Kroków. Gdyby moja terapeutka była w stanie wyleczyć mnie z mojego uzależnienia, prawdopodobnie uczyniłabym ją swoją Siłą Wyższą i ostatecznie odeszłabym z programu. Kroki mogą doprowadzić do pewnego rodzaju duchowego przebudzenia, miejmy nadzieję, że wystarczającego na tyle, abyśmy zachowali trzeźwość i zechcieli przekazać dalej ten program. Przebudzenia duchowe mogą różnić się od małych momentów „aha” po doświadczenia jak uderzenie piorunem. Każdy rodzaj może wystarczyć, aby pomóc nam w niesieniu posłania i praktykowaniu zasad. Nikt nie chce pracować za darmo. Na wczesnym etapie zdrowienia, kiedy poproszono mnie o spikerkę na drugiej stronie miasta lub posprzątanie po mityngu, moja pierwsza myśl była taka: „Powinnam dostawać za to pieniądze”. Zdałam sobie sprawę, że moją zapłatą jest trzeźwość. Niekiedy niesienie posłania może być samo w sobie zapłatą. Kiedy ludzie wyrażają wdzięczność za naszą służbę lub gdy widzimy, jak nawet beznadziejne przypadki zdrowieją, może to być bardzo satysfakcjonujące (o ile pozostajemy w pokorze). Praktykowanie zasad we wszystkich sferach naszego życia może być trudnym zadaniem. Podejmowanie prób, aby tak działać, czasami ujawnia mój perfekcjonizm. Ale jeśli co wieczór sumiennie robię Krok Dziesiąty i praktykuję Krok Jedenasty, jest to możliwe.

 Wolą mojej Siły Wyższej jest to, abym dzisiaj była w służbie dla innym.
