13 marca

GOTOWOŚĆ 

 Byliśmy gotowi, aby być dostępnymi nie dla kolejnych kochanków czy nowych seksualnych fantazji, ale dla wszystkiego, co mogło się wydarzyć w nas samych. Paradoksalnie ta gotowość nie wynikała z siły, ale z pewności co do zgubnych konsekwencji kontynuowania uzależnienia. — Tekst Bazowy SLAA, str. 100

 Kiedy przechodzimy przez drzwi sali mityngowej, demonstrujemy naszą gotowość zmierzenia się z chorobą i chęć uzyskania pomocy. Każde działanie, którego się podejmujemy w celu zdrowienia, wzmacnia naszą gotowość pozostania na ścieżce uzdrawiania. Oświetla to również tę ścieżkę dla innych. Kroki przygotowują nas do pójścia drogą zdrowienia. Kiedy widzimy innych, którzy szli tą drogą przed nami i słyszymy ich przesłanie, jesteśmy w stanie otworzyć drzwi, aby dojść do gotowości. Odrzucenie starych pomysłów i przyzwyczajeń jest trudne. Być może czasem nie obudzimy się z myślą, że tego dnia możemy zachować trzeźwość. Ale modlitwa i medytacja, nawet jeśli nie wierzymy w nie, pokazują, że pragniemy zaprzestać. Założyciele SLAA na mityngach wręczali żeton powitalny tym, którzy wyrażają pragnienie zaprzestania. Moim zdaniem każdy, kto ma odwagę wstać i odebrać go, wykazuje tę gotowość. Niektórym z nas porzucenie nałogowych zachowań nie przychodzi łatwo. Zawsze powtarzałem, że Bóg musiał mnie walnąć kijem bejsbolowym, abym stał się gotowy dostrzec, że mam problem z uzależnieniem od seksu i miłości. Bycie gotowym i zdolnym powierzyć moją wolę i życie Sile Wyższej, której nie rozumiałem, było sprzeczne ze wszystkim, w co kiedykolwiek wierzyłem. Wymagało to dużo pracy i przemyśleń, ale przeszedłem przez to i kroczę do dzisiaj dzięki Bogu i programowi.

 Każdego dnia modlę się o gotowość do wypełniania woli mojej Siły Wyższej.
