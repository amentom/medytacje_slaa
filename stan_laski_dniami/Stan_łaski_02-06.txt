6 Lutego

REFLEKSJA
 Wielu z nas odkryło, że zarówno codziennie, jak i okresowo potrzebujemy czasu na samotność i refleksję. Te chwile, w których dokonywaliśmy przeglądu samych siebie, dawały możliwość bliskiego kontaktu z sobą i z czynionym przez nas postępem oraz spoglądania z odpowiedniej perspektywy na nasz rozwój duchowy. — Tekst Bazowy SLAA, str. 128
 Słownikowa definicja refleksji sugeruje, że to poprzez medytację formują się nasze myśli i opinie. Przed przyjściem do SLAA raczej nie łączyłem medytacji z refleksją. Uważałem, że powinienem wyciągać własne przemyślenia i wnioski w ciszy. One były moimi własnymi pomysłami i opiniami, nawet jeśli brały się z powietrza. W czasie czynnego uzależnienia nie miałem zbyt wiele czasu na refleksję. Byłem zbyt zajęty parciem do przodu lub znalezieniem „tej jedynej" i zapominałem o podstawowym kontakcie ze sobą i swoich postępach. Po co siedzieć ze sobą w samotności, skoro sprowadza się to do ciągłej walki ze sobą, wytykania sobie, co jest z Tobą nie tak? Nie podobał mi się kierunek, w jakim zmierzało moje życie, nigdy nie prosiłem Boga o pomoc i nie podobały mi się żadne pomysły, które tak czy inaczej przychodziły mi do głowy. Dzięki praktyce udało mi się wyciszyć te głosy i być szczerym ze sobą co do moich postępów w SLAA i w życiu. Siedzę w ciszy i proszę o wskazówki moją Siłę Wyższą. Cokolwiek, co zostaje mi objawione, przedstawiam przyjaciołom ze wspólnoty, aby mieć pewność, że nie są to moje własne, egoistyczne pomysły.
 Dziś w swoim zabieganym życiu wygospodaruję czas na refleksję.
