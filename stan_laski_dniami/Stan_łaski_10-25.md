
# 25 października

## Grupa macierzysta

> Regularnie odbywający się, formalnie zaplanowany mityng SLAA, nawet jeśli tylko dwie osoby są na nim obecne, może prowadzić do pogłębiania poczucia osobistego zaangażowania w dalsze uświadamianie sobie uzależnienia od seksu i miłości przez tych, którzy chcą wejść w odstawienie. — Tekst Bazowy SLAA, str. 157

Jakie jest najbardziej komfortowe otoczenie, jakie przychodzi Ci na myśl? Co sprawia, że jest ono dla ciebie komfortowe? Czy wolisz obecność wielu przyjaciół, czy raczej niewielki krąg bliskich osób zaufanych? Czy wolisz przebywać w otoczeniu, w którym ludzie podchodzą do Twoich wypowiedzi ze sceptycyzmem, czy tam, gdzie Twoje opinie są cenione i szanowane? Gdy zaczynamy szukać odpowiedniej dla nas grupy Dwunastu Kroków, te czynniki mogą okazać się ważne do rozważenia. Ważne jest, aby grupa, do której trafiamy, spełniała nasze potrzeby. Być może nie będziemy mieli zbyt dużego wyboru, gdzie uczęszczać, jeśli w naszej okolicy będzie tylko jedna grupa. Możliwe, że w interesie naszego zdrowienia będziemy musieli dostosować się do nieco niekomfortowych okoliczności. Jeżeli nasze osobiste ambicje będą ważniejsze od zasad, być może nauka komunikacji i rozumienia innych jest częścią planu naszej Siły Wyższej. Z czasem zaczynamy czuć się bardziej komfortowo i identyfikujemy się z członkami wspólnoty bardziej, 


niż zauważamy różnice. Pewnego dnia możemy odkryć, że jesteśmy w stanie swobodnie wyrażać siebie podczas mityngów. W tym momencie uświadamiamy sobie, że jesteśmy w domu.

Moja trzeźwość wzrasta, gdy wyrażam swoje prawdziwe „ja” wśród osób podobnych do mnie.
