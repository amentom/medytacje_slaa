23 kwietnia

STEREOTYPY ZWIĄZANE Z PŁCIĄ

 Wiele osób z trudnymi historiami uzależnienia od seksu i miłości szuka „innych”, których mogą obwiniać za to co zdarzyło się w ich życiu. Tym „innym” może być przyczepiana etykieta stereotypów, takich jak „kastrujące feministki”, „męscy szowiniści”, [...] i tak aż do znudzenia. — Tekst Bazowy SLAA, str. 170-171

 W tym rozdziale czytamy dalej: “Prawda wydaje się taka, że dopóki nie uznamy uzależnienia od seksu i miłości jako stanu osobistego i nie przyjmiemy wewnętrznej odpowiedzialności za to, aby coś z tym zrobić, agresja kierowana na zewnątrz – przeciwko określonym, wytypowanym, rzekomym „prześladowcom” – jest stratą czasu.” Tak, mama próbowała mi przekazać, że albo będę gotować, sprzątać i dbać o mężczyznę, albo do niczego w życiu nie dojdę. Chciałam móc “pić z mężczyznami do upadłego”, zamiast zakładać sukienki i wyglądać ładnie jak moja siostra. Buntowanie się przeciwko stereotypom sprawiało mi wiele bólu. Czułam się jak nieudacznik i outsider, ponieważ nie potrafiłam się dostosować. Kiedy przyszłam do SLAA, wszystko się zmieniło. Zostałam zaakceptowana taka, jaka jestem, z wadami i całą resztą. Powiedziano mi, że nie muszę podporządkowywać się regułom społeczeństwa. To jest sprawa między mną a Bogiem. Potrzebowałam tylko pragnienia, by przestać się uruchamiać. Mogłam odłożyć na bok wszelkie zewnętrzne osądy i skoncentrować się na wytrzeźwieniu.

 Dziś skupiam się na Dwunastu Krokach i mojej trzeźwości. Odpuszczam martwienie się i osądzanie.
