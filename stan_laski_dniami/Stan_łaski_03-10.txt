10 marca

INTEGRALNOŚĆ

 Odkrywanie własnej godności i integralności stało się nowym standardem, który stosujemy w naszych przedsięwzięciach. Cenimy całościowe zrozumienie samych siebie i poszukujemy jego potwierdzenia we wszystkich obszarach naszego życia. Odkrywamy, że wszystko co jest zgodne z tym podejściem jest dla nas spełnieniem. — Tekst Bazowy SLAA, str. 67

 Uczciwość i zasady moralne nie były przedmiotem mojej uwagi w czasach mojego uruchamiania się. Zapomnij o byciu uczciwym. W świecie karmienia moich rozpaczliwych pragnień, bycie w porządku odchodziło w niepamięć na rzecz wszystkiego, co mogłoby zaspokoić moje potrzeby. Uczciwość po prostu mogłaby pokrzyżować mi plany. Integralność wymaga wewnętrznej spójności. Kiedy moje uzależnienie nieustannie walczy z moją zdrową stroną, niemożliwe jest znalezienie stabilności bez Siły Wyższej i programu 12 Kroków SLAA. Modyfikowanie moich przekonań było sposobem na życie. Jeśli jedna z moich wartości przeszkadzała mi w realizacji tego, czego chciałem, wyrzucałem ją do śmietnika. SLAA i Dwanaście Kroków nauczyły mnie uczciwości za wszelką cenę. Koszt uczciwości zbiera swoje żniwo tylko raz i daje w zamian godność. Ale koszt utrzymania tajemnicy może dać jedynie żałosne nieszczęście na całe życie. SLAA pomogło mi odkryć dawno zakopane zasady moralne i trzymać się ich. W przeszłości nigdy nie sądziłem, że mogę im sprostać, więc myślałem, po co w ogóle próbować? Bycie dziś trzeźwą osobą jest tym, czego pragnę. Codzienne odnajdywanie uczciwości pomaga mi w osiągnięciu tego celu.

 Dzisiaj żyję uczciwie i zachowuję swoje wartości odnalezione w zdrowieniu.
