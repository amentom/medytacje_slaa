24 lipca

PARADOKS

 Bez wywoływania poczucia winy nasze doświadczenia z okresu uzależnienia zostały przemienione w lekcje życia pełnego głębi i wytrwałości. [...] Paradoksem było to, że nasza przydatność jako uzdrawiających kanałów była bezpośrednim skutkiem naszych doświadczeń zarówno w chorobie, jak i w zdrowieniu. — Tekst Bazowy SLAA, str. 132-133

 Nie wydaje się logiczne, że ukrywanie się przed ludźmi, których kochamy, miałoby nam pomóc. Ale oderwanie się od osoby będącej naszym obiektem obsesji może prowadzić do trzeźwości. W SLAA jest wiele paradoksów: Poddanie się Sile Wyższej daje nam wolność; odstawienie pomaga nam mieć zdrowsze relacje; ból pomaga nam się rozwijać. Słownikowa definicja paradoksu to sprzeczne z tzw. zdrowym rozsądkiem lub absurdalne stwierdzenie, które jednak okazuje się prawdziwe. Miałam wrażenie, że moja sponsorka i ludzie na mityngach cały czas wygłaszają tego rodzaju stwierdzenia. Ilekroć dzieliłam się takimi uczuciami z moją sponsorką przestrzegała mnie przed bagatelizowaniem ich zanim dowiem się więcej. Potrzebowałam pozostać w zdrowieniu wystarczająco długo, aby zobaczyć, że te stwierdzenia są prawdziwe. Literatura SLAA i moja sponsorka wiele mi wyjaśniły, a weryfikowanie tego doprowadziło mnie do doświadczeń, które potwierdzały prawdziwość większości paradoksów. Zwykle, gdy myślałam, że coś brzmi absurdalnie w programie, to po prostu bałam się to zrobić lub obawiałam się, że nie jestem wystarczająco dobra, aby to się w moim przypadku spełniło. SLAA i zaufanie do Siły Wyższej pomogły mi odnaleźć poczucie własnej wartości, dzięki temu miałam nadzieję, że paradoksy się spełnią – i tak się stało.

 Członkowie SLAA i moja Siła Wyższa prowadzą mnie przez życiowe paradoksy.
