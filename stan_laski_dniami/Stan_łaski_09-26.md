26 września

MASTURBACJA

 Było to przeżycie transcendentalne. Czułem, że dotknąłem jakiegoś sekretu, zakazanej mocy, która naprawdę przebiega przez wszechświat, ale której on nigdy nie uznał. Od tej chwili [...masturbacja stała] się podstawą mojej codzienności. — Tekst Bazowy SLAA. str. 13-14

 Masturbacja nigdy nie stanowiła dla mnie problemu, więc byłem zaskoczony tak silnymi objawami odstawienia, gdy zrezygnowałem z niej na miesiąc. Wcześniej masturbowałem się czasami, żeby łatwiej zasnąć, czasami, żeby poczuć się lepiej, gdy byłem zdenerwowany lub zestresowany, a czasami, gdy poczułem pociąg do kogoś, co zawsze wydawało mi się ekscytujące, ale ostatecznie przynosiło duży niepokój. W czasie pierwszego miesiąca odczułem różnicę. Masturbacja nie była dla mnie formą miłości własnej, używałem jej tylko po to, by unikać swoich uczuć. Słyszałem o innych uczestnikach SLAA, którzy wcześniej sprawdzali swoją kondycję emocjonalną i mogli ją stosować wyłącznie jako praktykę miłości własnej. Ale w moim przypadku, kiedy pojawiały się przytłaczające głody, było to reakcją na osobisty konflikt. Tak więc zaniechałem jej przez kolejny miesiąc. Po tych dwóch miesiącach mój samochód zepsuł się, gdy robiłem zakupy spożywcze na imprezę, którą organizowałem. Moją pierwszą myślą nie było to, żeby zadzwonić do przyjaciela lub skorzystać z pomocy drogowej. Natychmiast pomyślałem o tym, że potrzebuję się teraz masturbować. Na szczęście wykonałem telefon po wsparcie, pomodliłem się. Samochód został odholowany. Rok później postanowiłem spróbować masturbacji ponownie, ale po trzech tygodniach czucia się zamroczonym i nieobecnym umieściłem masturbację na mojej liście zachowań wchodzących w skład wzorców uzależnienia. Nie każdy w SLAA musi to zrobić, ale dla mnie jest to najlepsze rozwiązanie.

 Dzięki mojej Sile Wyższej i pomocy sponsora ustalam wzorce uzależnienia, które są dla mnie odpowiednie.
