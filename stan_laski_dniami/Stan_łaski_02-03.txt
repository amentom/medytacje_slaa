3 lutego

WSPÓLNE CECHY 

 Odnajdujemy wspólne cechy w naszych obsesyjnych i kompulsywnych schematach, niezależnie od osobistych różnic w orientacji seksualnej lub tożsamości płciowej. — Preambuła SLAA

 Choroba nie dyskryminuje. Ludzie na mityngach SLAA pochodzą z różnych warstw społecznych i statusu życia. Jesteśmy ludźmi, którzy w normalnych warunkach nie trzymaliby się razem. Nie mam powodu, aby spotykać się i rozmawiać z potentatem z Wall Street, a jednak czasami mogę go spotkać siedzącego obok mnie na mityngu lub we wspólnocie. Śmieję się z siebie, kiedy jestem zszokowany, gdy dowiaduję się, czym zajmują się ludzie. To tak, jakbym zapomniał, że bogaci lub sławni ludzie mogą również zostać dotknięci uzależnieniem od seksu i miłości. Nowoprzybyli mogą czuć się niekomfortowo przebywając w towarzystwie osób różniących się od nich. Nie możemy jednak pozwolić, by różnice osobiste stanęły na drodze do zdrowienia. Tradycje nam w tym pomagają. Tradycja Pierwsza głosi, że „Nasze wspólne dobro powinno być na pierwszym miejscu, zdrowienie każdego z nas zależy bowiem od jedności SLAA”. Dbamy o innych. Praktykujemy miłość i tolerancję oraz tworzymy bezpieczną przestrzeń do zdrowienia. Nie walczymy z przekonaniami religijnymi czy politycznymi. Koncentrujemy się na naszym głównym celu – niesieniu posłania uzależnionemu od seksu i miłości, który wciąż jeszcze cierpi.

 Dzisiaj skupiam się na jedności i wiem, że służę innym uzależnionym we Wspólnocie.
