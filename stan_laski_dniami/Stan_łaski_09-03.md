
# 3 września

## W cieniu innych

> Gdy nie uciekaliśmy od siebie poprzez uruchamianie się w uzależnieniu od seksu i miłości, zaczęliśmy stawać się bliscy dla samych siebie. — Tekst Bazowy SLAA, str. 147

Niekiedy to, co robimy, angażując się związek uczuciowy, jest próbą rozwoju oraz poszerzenia własnych horyzontów. Chcemy uczyć się tego, co wiedzą nasi ukochani i stać się tacy, jak oni, zdobywać ich umiejętności, styl, status społeczny czy kulturę osobistą. To nie jest złe samo w sobie. Jednakże istnieje możliwość, iż tego rodzaju korzyść sprawi, że nie dostrzeżemy naszych prawdziwych potrzeb, umiejętności i ograniczeń, których nie bierzemy pod uwagę, gdy próbujemy wieść życie – tak, jak druga osoba. Kiedy wykonałem pracę nad Krokami i przeszedłem przez odstawienie w SLAA, w końcu mogłem spotkać prawdziwego siebie. Nie musiałem już żyć w cieniu. Odkryłem, że jestem dobry w dziedzinie komputerów. Mogę podążać tą ścieżką zawodową, nie uzależniając się od tego, czy moja ukochana osoba będzie wskazywać mi drogę lub zapewniać kontakty. Potrafię być samowystarczalny. Zamiast zazdrośnie koncentrować się na życiu i karierze innej osoby, patrzę na siebie i moje własne możliwości. Mój sponsor zalecał mi, abym trzymał się swojej strony ulicy, co pomogło mi wzrastać.

Dzisiaj koncentruję się na sobie, realizując cele oparte na własnych nadziejach i marzeniach.
