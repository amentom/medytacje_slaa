
# 22 października

## Rzeczywistość

> Podczas naszego aktywnego uzależnienia byliśmy ucieleśnieniem choroby, psuliśmy rzeczywistość wszystkich tych, którzy weszli z nami w kontakt. Nasza duchowa, emocjonalna, umysłowa i czasem fizyczna choroba zatruwała nawet te relacje, które w innej sytuacji mogły być zdrowe. — Tekst Bazowy SLAA, str. 121

Uzależnienie może być daremną próbą ucieczki przed bólem naszego życia – ten ból jest rzeczywistością. Mogłem przekręcać rzeczywistość kłamstwami, które wmawiałem sobie i innym. W czasie zdrowienia uczymy się, że rzeczywistość nas nie zabije, ale może być źródłem wielu cierpień. Uzależnienie jest egocentryczną próbą ucieczki. Jednakże przejście przez ból jest nieodzowne, aby wyjść poza nałogowy styl życia. Zaakceptowanie rzeczywistości jest pierwszym krokiem do poradzenia sobie z bólem. Zadośćuczynianie pozwala powrócić z naszych nałogowych zachowań do rzeczywistości. Nie gubimy się już w fantazjach i racjonalizacjach. Zaufanie naszej Sile Wyższej, że przeprowadzi nas przez trudności życiowe, staje się naszą rzeczywistością. Chociaż rzeczywistość nie jest wolna od cierpienia i problemów, zdrowienie daje nam narzędzia, których potrzebujemy, aby poradzić sobie z bólem i żyć w sposób zorientowany na rozwiązanie. Ilekroć pojawia się napięcie i nieszczęście, albo otrzymujemy ulgę, albo dochodzimy do akceptacji. Jednym z podstawowych narzędzi jest uczciwość wobec siebie i innych, to pomaga nam znaleźć prawdę. Ta prawda jest pomostem do nowej wolności – życia wolnego od uzależnienia, życia w trzeźwości.

Prawda jest mostem do wolności.
