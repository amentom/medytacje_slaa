23 września

ZACHOWANIA GRANICZNE

 Angażowaliśmy się w samotne aktywności, takie jak masturbacja, podglądactwo czy ekshibicjonizm, i twierdziliśmy, że dokonaliśmy postępu, ponieważ nie wciągaliśmy już innych bezpośrednio w naszą chorobę. Takie próby były równie daremne, jak w przypadku alkoholika przerzucanie się z piwa na wino czy z wina na piwo i twierdzenie, że zrobiło się postęp. — Tekst Bazowy SLAA, str. 99

 Po trzech latach abstynencji od moich wzorców uzależnienia, po raz pierwszy przeprowadziłem się do nowego miejsca, gdzie byłem sam. Nie minął tydzień, a zacząłem się uruchamiać. Tłumaczyłem sobie, że dopóki nie są to moje wzorce, wszystko będzie w porządku. Wkrótce jednak uświadomiłem sobie, że robię rzeczy, których nigdy wcześniej nie robiłem, a uzależnienie było nawet silniejsze, niż je pamiętałem. Minimalizowałem swoje nałogowe zachowania przy innych uczestnikach programu lub zupełnie o nich nie wspominałem. Kiedy w końcu miałem już dość, ujawniłem wszystko mojemu sponsorowi i zacząłem stosować zasadę całkowitej uczciwości z nim i innymi na mityngach. Przyznawałem się za każdym razem, gdy się uruchomiłem, nawet jeśli planowałem zrobić to ponownie później. Finalnie ta uczciwość przywróciła mi trzeźwość. Angażowanie się w zachowania graniczne jest jak igranie z ogniem. Mogę przekroczyć swoją granicę w każdym momencie. Jeśli moje działania wywołują nałogowy haj, to prawdopodobnie nie jest to coś, co powinienem robić. Być może będę musiał nawet dodać kilka rzeczy do mojej listy wzorców uzależnienia.

 Dzisiaj angażuję się w zachowania, które mnie chronią i utrzymują w trzeźwości.
