10 czerwca

URAZY 

 Wielu z nas [...] nauczyło się przetrwania dzięki kultywowaniu nienawiści, gniewu i urazy jako motywujących nas sił, szukając w ten sposób metody na odizolowanie siebie od uczucia zranienia i lęku. Teraz odkryliśmy, że okaleczyliśmy się, korzystając z tej monotonnej strategii nieufności i izolowania się we wszystkich relacjach, bez względu na to, czy były z natury wrogie, czy też nie. — Tekst Bazowy SLAA, str. 114

 Gdy odczuwamy ból, wielu z nas szuka źródła na zewnątrz. Kto lub co jest temu winne? Odgrywanie roli ofiary jest o wiele bardziej pociągające, niż akceptacja własnych błędów. Uraza usprawiedliwia wiele niezdrowych czynów. „Zgłosiłem pana Kowalskiego mojemu przełożonemu. Właśnie dlatego próbuje mnie teraz wpakować w kłopoty.” Nieważne, że pan Kowalski zgłosił na mnie uzasadnioną skargę za korzystanie z własności firmy bez pozwolenia. „Robert rozsiewał o mnie plotki. Dlatego mój szef mnie zwolnił.” To pozwalało pominąć mój udział, polegający na marnowaniu czasu firmy przy komputerze i spóźnianiu się do pracy. Kiedy przyjrzymy się naszym urazom, staje się jasne, że nie zawsze jesteśmy bez winy. Jeśli w naszym umyśle nadal rozmyślamy nad krzywdą jaką nam wyrządzono, raczej nie zobaczymy naszej roli w tej sytuacji. Jest takie powiedzenie, że uraza jest jak połykanie trucizny i oczekiwanie, że uśmierci to kogoś innego. Cała ta nienawiść narasta w nas, sprawiając, że jesteśmy podejrzliwi, złośliwi i ogólnie nieprzyjemni dla otoczenia. Jeśli potrafimy dostrzec własne wady, możemy zacząć odpuszczać urazę i akceptować wady innych.

 Siło Wyższa, obdarz mnie gotowością i współczuciem, abym mógł wyciągać pomocną dłoń do tych, którzy mnie urazili.
