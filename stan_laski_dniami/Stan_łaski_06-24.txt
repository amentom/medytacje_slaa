24 czerwca

WYZWANIE

 Wciąż byliśmy nękani przez niekiedy przedłużone ataki obsesyjnego myślenia czy emocjonalnej tęsknoty za intrygami i romansami, za seksualnym zapomnieniem. Mogły je wywołać przypadkowe spotkania z byłymi uzależniającymi kochankami, które wydawały się niemal diabelsko parapsychologiczne, ponieważ w zadziwiający sposób przytrafiały się wtedy, gdy byliśmy najbardziej podatni na uruchomienie w uzależnieniu. — Tekst Bazowy SLAA, str. 106

 Wyzwania przybierają różne formy. Życie jest wyzwaniem. Może to wydawać się szczególnie trudne dla osób, które są przyzwyczajone do znieczulania się, zamiast stawiania czoła życiowym wyzwaniom. Utrata pracy, śmierć, choroba, a nawet spotkanie z obiektem naszej obsesji (niezależnie od tego, czy jest to osoba, czy nie) mogą nas zamęczyć. We wczesnym okresie trzeźwości nigdy nie czułem się na tyle silny, by sprostać stojącym przede mną wymaganiom. Więc wracałem do tego co jest mi znane i wchodziłem w swoje wzorce uzależnienia. Zwykłem mawiać, że jeśli złamię paznokieć, może to skutkować wpadką. Ale kiedy odpuściłem robienie dramatu w każdej sytuacji (wada charakteru, która sprawiała, że ​​każde wyzwanie wydawało się większe, niż było w rzeczywistości), byłem lepiej przygotowany do radzenia sobie ze wszystkim, co stanęło na mojej drodze. Ludzie żyjący programem pomogli mi spojrzeć na rzeczywistość i wspierali mnie, dopóki nie nabrałem sił, aby sprostać wyzwaniom. Poleganie na Sile Wyższej dało mi tę siłę. Dopóki nie pogrążę się w negatywnym myśleniu i niepewności, mogę szukać sposobów na zmianę swojej sytuacji.

 Siło Wyższa, użycz mi zdolności do podejmowania wyzwań, które przede mną stawiasz. Pomóż mi przyjąć ten dzień z entuzjazmem i ufnością.
