
# 13 lipca

## Pokusa

> Miarą sukcesu w radzeniu sobie z pokusą był wyłącznie rezultat. Rezultatem był raczej fakt, że nie uległem niż elegancja (lub raczej jej brak), z jaką opierałem się pokusie. Co więcej, energia dostępna do reagowania na pokusę (...) mogła być wykorzystywana wewnętrznie do wzmacniania mojej świadomości. — Tekst Bazowy SLAA, str. 50

Mieszkam w bardzo „eksponującym ciała” mieście, gdzie pogoda pozwala na stroje plażowe przez cały rok. Mamy również dużą społeczność SLAA. Mój sponsor powtarzał mi, że opieranie się pokusom nie wymaga wdzięku. Musiałem wychodzić z kina, jeśli film był zbyt wyzwalający, wpatrywać się w ziemię i mamrotać jak obłąkany, uciekać kiedy napotkałem obiekt, i wymykać się z każdej sytuacji, która mogłaby zaszkodzić mojej trzeźwości. Cokolwiek musiałem zrobić, aby zachować trzeźwość, było dobre, nawet jeśli sprawiało to, że wychodziłem na głupca lub outsidera. Mogłem uczyć się pokory w takich sytuacjach i mieć większą świadomość podczas kolejnych pokus. Martwienie się o to, co myślą inni ludzie, jest rdzeniem uzależnienia od seksu i miłości. Ale ludzie w SLAA rozumieli, kiedy opowiadałem na mityngach o pokusach i niezręcznych reakcjach, jakie z nich wynikały. Czasami śmiech mnie leczył, a czasami pomagał mi uniknąć sytuacji lub z większą gracją radzić sobie z nią w przyszłości. Ale wiedziałem, że kiedy się śmiali, utożsamiali się. Byłem częścią kochającej społeczności ludzi takich, jak ja.

Moja trzeźwość ma pierwszeństwo przed ludźmi, miejscami i sytuacjami.
