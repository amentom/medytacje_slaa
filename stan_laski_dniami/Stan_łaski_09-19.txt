19 września

PRZYJAŹŃ

 Uświadomiliśmy sobie, że jeśli nie znajdziemy równowagi i poczucia znaczenia w naszym życiu, wówczas łatwo zostaniemy wciągnięci w relacje, które może mają nieseksualny charakter, ale które niewiele różnią się od tych uzależniających. Relacje [...] musiały być poddane tym samym zasadom, które zapewniały nam zachowanie seksualnej trzeźwości. — Tekst Bazowy SLAA, str. 184

 Przyjaźń opiera się na wzajemnej znajomości osobowości i charakteru drugiej osoby, którą nabywa się i pogłębia z czasem. Przyjaźń to wzajemne zobowiązanie do bycia obecnym i wspierania się nawzajem, kiedy tylko jest to możliwe, nawet jeśli nie możemy być obecni fizycznie. Nie rządzą nią emocjonalne niepewności związane z pożądaniem, tęsknotą, fantazją czy projekcją. Przyjaciele nie muszą być do siebie podobni ani zgadzać się ze sobą cały czas – możemy wspierać naszych przyjaciół bez względu na nasze różnice. Nie powinniśmy oczekiwać od innych, że dadzą nam wszystko, czego potrzebujemy w każdej chwili. Zaufanie do wsparcia ze strony naszych bliskich to jeden ze sposobów, w jaki możemy urzeczywistniać naszą wiarę w siłę większą od nas samych, gdyż nasza Siła Wyższa działa poprzez pomoc i życzliwe uczucia, jakie okazują nam nasi przyjaciele. Doświadczenia, które zdobywamy w przyjaźniach, mogą pomóc nam zrozumieć, na czym polega prawdziwe dzielenie się w związku.

 Pielęgnowanie zdrowych granic z przyjaciółmi utrzymuje mnie w równowadze.
