29 maj

a
POŻĄDANIE

 Zasypywałem ją wyznaniami w rodzaju: „Kocham Cię”; „Potrzebuję cię” [...] „Nie mogę żyć bez ciebie”. Dominowała atmosfera wzajemnego zahipnotyzowania. Każde z nas było jak świeca, która przyciągała drugie niczym ćmę. Świat i czas nie miały znaczenia w obliczu tego hipnotyzującego połączenia. — Tekst Bazowy SLAA, str. 24-25

 Pożądanie dla uzależnionego od seksu i miłości może być jak kryptonit dla Supermana. Nie ma przed nim obrony, gdy jesteśmy w zasięgu wiązki jego promieniowania. Ale dzięki Krokom wcale nie musi tak być. Kroki Czwarty i Piąty mogą pokazać nam, gdzie ulegamy iluzjom. Krok Szósty i Siódmy mogą pomóc nam usunąć ego z pożądania, tak że nawet jeśli je czujemy, nie musimy działać pod jego wpływem. Mając postawę zorientowaną na służbę innym, trudniej jest pozwolić naszej uzależnionej części szaleć, gdy wiemy, że zrani to kogoś, kogo kochamy. Z pomocą narzędzi zdrowienia i przyjaciół z SLAA zaczynamy poznawać różnicę pomiędzy pożądaniem a tym, że na coś zasługujemy. Ego mówi nam, że zasługujemy na wszystko, czego pragniemy, bez względu na konsekwencje. Ale prawdziwy duch służby (kiedy dowiadujemy się, czego potrzebują inni zamiast próbować to kontrolować) ukazuje, że czasami to, czego pragniemy, nie jest najlepszą rzeczą, do której warto dążyć. Z pomocą Siły Wyższej i programu jesteśmy w stanie podjąć decyzję, a nie hipnotycznie gonić za złudzeniem.

 Zanim zacznę dziś coś robić, sprawdzę swoją motywację z moją Siłą Wyższą i innymi członkami SLAA.
