3 maja

ODPUŚĆ SOBIE I POZWÓL DZIAŁAĆ BOGU

Potwierdzanie naszej duchowości - poleganie na Sile większej od nas samych […]
- Stajemy się otwarci, aby akceptować niespodziewane zwroty w naszym życiu.
- Przyjmujemy z akceptacją sytuacje, gdy sprawy nie idą po naszej myśli.
- Łatwiej odczuwamy, że jesteśmy prowadzeni przez naszą Siłę Wyższą.
- Ufamy, że nasza Siła Wyższa wykorzystuje nasze osobiste zmagania do osiągnięcia większego dobra. — z ulotki „Mierzenie Postępów”

W aktywnym uzależnieniu trzymamy się ludzi lub sytuacji, które nie są dla nas dobre, ponieważ nie wiemy, co się stanie, jeśli odpuścimy. Trudno ufać, że Bóg będzie tam dla nas. Często Siła Wyższa ma dla nas coś lepszego w zanadrzu. Okazuje się, że Siła Wyższa miała o wiele lepszy plan na moje życie, niż ja kiedykolwiek miałam dla siebie. Wystarczyło otworzyć drzwi, aby ją wpuścić. Trudno jest zaufać czemuś, czego nie rozumiemy lub w co nigdy nie wierzyliśmy. Praca nad wszystkimi Krokami według kolejności pomaga nam dojść do miejsca, w którym możemy zacząć wierzyć. Najpierw poddajemy się, uznając nasze uzależnienie, potem zaczynamy wierzyć. Powierzamy nasze życie i usuwamy gruzy naszej przeszłości. Jeśli naprawdę odpuścimy, będziemy zdolni dobrowolnie wykonać to bolesne zadanie. Bóg zaopiekuje się nami i poprowadzi nas, gdy jesteśmy zbyt słabi, by iść o własnych siłach, jeśli mu na to pozwolimy.

Dzisiaj akceptuję życiowe zmagania i ufam, że moja Siła Wyższa będzie tam przy mnie.
