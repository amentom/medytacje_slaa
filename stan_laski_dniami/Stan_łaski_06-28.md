28 czerwca

DZIAŁANIE „TAK JAKBY”

 Fakt, że potrzebowaliśmy wiary w jakąś Siłę, ponieważ nie mogliśmy ufać we własną wytrwałość dotyczącą naszego zachowania czy motywacji, spowodował u części z nas nawet jeszcze większy wstrząs. Gdzie mogliśmy znaleźć choćby szczątki wiary, która przeprowadziłaby nas przez ten rozpad i przebudowę całej naszej osobowości? — Tekst Bazowy SLAA, str. 103

 Kiedyś niepokoiło mnie, że agnostykom i ateistom może być ciężko w programie Dwunastu Kroków. Hasło „Działaj tak jakbyś” wydawało się zaprzeczeniem prawa człowieka do własnych przekonań. Ale kiedy nadszedł czas, że potrzebowałem zdrowienia dla siebie, musiałem zawiesić moją niewiarę. Chociaż nadal sceptycznie podchodziłem do tego, aby ufać czemuś, czego nie rozumiałem, zacząłem wierzyć, że program Dwunastu Kroków może przywrócić mi równowagę wewnętrzną. Kiedy pracowałem nad drugim i trzecim krokiem, wprowadziłem zasadę „Działaj tak jakbyś” w czyn. Zacząłem się modlić, chociaż nie wiedziałem, do kogo lub do czego się modlę. Praktykując metody wiary opartej na duchowości, moja wiara w Siłę Wyższą z czasem rosła. Zauważyłem, że coraz bardziej polegam na mojej Sile Wyższej. Postawiłem wiarę przed zrozumieniem, ufając, że jeśli podąże w jej kierunku ze swoimi działaniami, będzie to miało sens w miarę upływu czasu. Wciąż jest wiele do zrobienia w mojej duchowej podróży, ale teraz wiem, że jeśli po prostu „postępuję tak, jakbym”, moja Siła Wyższa dokona wspaniałej pracy w moim życiu.

 Dzięki praktykowaniu Dwunastu Kroków wzrasta moja wiara w moją Siłę Wyższą.
