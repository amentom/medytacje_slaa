17 kwietnia

OTWIERANIE NOWEGO MITYNGU

 Formalnie zaplanowany mityng SLAA, nawet jeśli tylko dwie osoby są na nim obecne, może prowadzić do pogłębiania poczucia osobistego zaangażowania w dalsze uświadamianie sobie uzależnienia od seksu i miłości [...] Mityng może także służyć jako centralny punkt dzielenia się doświadczeniem, siłą i nadzieją dotyczącymi zdrowienia z uzależnienia od seksu i miłości. — Tekst Bazowy SLAA, str. 157

 Na wczesnym etapie zdrowienia przebywałem w małym miasteczku uniwersyteckim. W owym czasie były tylko dwa mityngi. Aby uczestniczyć w mityngu, musiałem jechać dwie godziny i czasami, kiedy tam docierałem, dowiadywałem się, że mityng już nie istnieje. Tak bardzo zależało mi na zdrowieniu. Wkrótce zdałem sobie sprawę, że potrzebuję zdrowieć tam, gdzie mieszkam. Więc wraz z przyjacielem postanowiliśmy założyć mityng medytacyjny przy świecach. Nie wiem, czy nadal istnieje, ale było to wspaniałe spotkanie, które stopniowo się rozkręcało. Kiedy wyjechałem z tego miasta, odbywało się tam około pięciu mityngów. Oto jak rozwija się Wspólnota. Wystarczy, że jedna osoba znajduje inną uzależnioną od seksu i miłości i od tego się zaczyna. Myślę, że przyjmuję to za pewnik, że teraz mogę chodzić na mityngi codziennie. Byłem wtedy bardziej zdesperowany i to pokazało mi, że zrobię wszystko, żeby zdrowieć. Jestem wdzięczny, że mam teraz dużo mityngów i mogę włożyć więcej energii w inne formy służby.

 Jeśli dostrzegę taką potrzebę, rozpocznę dziś mityng.
