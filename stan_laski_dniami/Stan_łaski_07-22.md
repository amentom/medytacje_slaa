
# 22 lipca

## Monogamia 

> Narastający efekt ciągłego podważania naszych seksualnych mitów i motywacji był taki, że zaczął rozwijać się klimat zaufania i emocjonalnej bliskości. — Tekst Bazowy SLAA, str. 204

Zawsze mówiłam: „Jakież to nudne, że niektórzy ludzie zostają z jedną osobą do końca życia” i „Wszyscy oszukują, więc dlaczego nie zrobić tego, zanim zrobią to mi?” Wykorzystywałam to jako wymówkę do kradzieży mężów i chłopaków oraz zdradzania moich kochanków. Uzależnienie wypaczyło moje ideały i sposób postrzegania. Wierzyłam, że im więcej partnerów seksualnych będę miała, tym więcej zyskam poczucia własnej wartości. Posiadanie wielu partnerów mogło zapewnić mi władzę we wszystkich moich związkach. Ostatecznie tworzyło to odwrotny scenariusz. Byłam chora duchowo. SLAA pokazało mi, jak przestać szukać miłości w pustych związkach. Odnajdywanie przewodnictwa i bezwarunkowej miłości Siły Wyższej pozwoliło mi zaprzestać niekończących się poszukiwań uwagi i uczucia. Ale kiedy w końcu udało mi się znaleźć mojego prawdziwego partnera w życiu i zaangażować się, pojawiły się wszystkie przerażające problemy z bliskością. Odpowiedzialność, uczciwość i otwartość nigdy nie były moją mocną stroną. Codzienne wykonywanie Dziesiątego i Jedenastego Kroku pomogło mi utrzymać poziom emocjonalnej bliskości, co do jakiego nigdy nie sądziłam, że jestem zdolna. Dwanaście Kroków i Siła Wyższa dały mi pokorę i wdzięczność, bym mogła utrzymywać zdrowy, monogamiczny związek przez ponad dekadę.

Jestem dziś monogamistką, wiedząc, że moja Siła Wyższa daje mi siłę.
