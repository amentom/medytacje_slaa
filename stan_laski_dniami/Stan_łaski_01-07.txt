7 stycznia

DETERMINACJA

 Miarą sukcesu w radzeniu sobie z pokusą był wyłącznie rezultat. Rezultatem był raczej fakt, że nie ulegałem niż elegancja (lub raczej jej brak), z jaką opierałem się pokusie. — Tekst Bazowy SLAA, str. 50 

 Po raz kolejny moja ręka spoczywa na telefonie, ta przemożna chęć odezwania się do mojego niezdrowego byłego kochanka, która zżera moje postanowienie. Wszyscy tak się czuliśmy. Zapominamy, że dzwonimy do kogoś, kto nie jest zdolny być przy nas emocjonalnie. Zdajemy sobie sprawę, że to wszystko jest częścią naszego uzależnienia od seksu i miłości, ale nadal nie możemy pozbyć się tej potrzeby dzwonienia i nie mamy siły, by się powstrzymać. Jakie są narzędzia zdrowienia, które moglibyśmy wykorzystać w takich chwilach? Zamiast tego możemy zadzwonić lub wysłać wiadomość do kogoś z programu. Możemy się modlić o siłę, żeby nie zadzwonić. Możemy w tym momencie rozpisać to pragnienie w naszych krokach. Możemy się wybrać na spacer, przejażdżkę, zaangażować się w coś, co nas interesuje. Możemy wykonać jakąś służbę i pomóc komuś innemu.

 Siło Wyższa, pomóż mi pamiętać o dostępnych dla mnie narzędziach zdrowienia i korzystać z nich, gdy się zmagam.
