22 Listopad

a
NARCYZM

 Wyglądało na to, że egocentryzm i pycha leżały u podstaw naszych problemów. Ubieraliśmy się i zachowywaliśmy uwodzicielsko, zabiegając o uwagę i sporą dawkę seksualnych intryg. Wydawaliśmy pieniądze, aby robić na ludziach wrażenie. Źle traktowaliśmy słownie tych, którzy nie poświęcali nam uwagi, na jaką naszym zdaniem zasługiwaliśmy, albo próbowaliśmy krzywdzić tych, którzy nie chcieli działać po naszej myśli. Dowodziliśmy swojej siły, uwodząc partnerów lub małżonków naszych przyjaciół, i reagowaliśmy gniewem, kiedy krzyżowano plany zaspokojenia naszych egocentrycznych potrzeb. — Tekst Bazowy SLAA, str. 108-109

 Moja obsesja na punkcie zaspokajania moich potrzeb sprawiała, że ​​nikt inny się nie liczył. Czasami byłem jak zwierzę w klatce, które chce tropić swoją ofiarę. Zwierzę nie troszczy się o obiekt swojego zainteresowania, a jedynie o to, aby go pożreć za wszelką cenę. Nawet kiedy nie byłem najbardziej narcystyczną osobą w związku, mój egocentryzm nadal odgrywał rolę. Utrzymywanie relacji z taką niedostępną osobą jest formą narcyzmu, ponieważ uważam, że mam taką moc sprawczą, aby zmienić ją w osobę, która da mi to, czego potrzebuję. Marnowanie energii na tego rodzaju romantyczne dążenia uniemożliwia mi oddawanie społeczności tego, co otrzymałem czy bycie w służbie dla innych. W trzeźwości, służenie własnym celom w końcu zostało zastąpione poszukiwaniem woli Boga, a mój narcyzm osłabł. Wciąż pojawia się w wielu rzeczach, które robię, ponieważ jestem uzależniony. SLAA daje mi narzędzia do rozpoznawania i poskramiania go.

 Dziś szukam pokory i więzi. Jestem jedną osobą spośród wielu.
