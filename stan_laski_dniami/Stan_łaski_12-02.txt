2 grudnia

ZAANGAŻOWANIE

 Osiągnięcie trzeźwego punktu widzenia w obszarach zaufania, seksu i bliskości było trudne. Zrozumieliśmy, że prawdziwa bliskość nie może istnieć bez zaangażowania i zobowiązania. — Tekst Bazowy SLAA, str. 134

 Patrząc na niewierność i wielokrotne rozwody moich rodziców, wcześnie nauczyłem się, że zaangażowanie jest niebezpieczne i niemożliwe. Nie widziałem wzorca zdrowego zaangażowania, więc nie nauczyłem się, jak być osobą godną zaufania. To wczesne doświadczenie odbiło się nie tylko na moich relacjach, ale także na mojej pracy i poczuciu własnego ja. Miałem małe zaufanie do innych, a jeszcze mniejsze do siebie. Nawet bez takich doświadczeń zaufanie jest trudne. Uczyniłem innych ludzi moją Siłą Wyższą i żyłem w lęku, że ich nierzetelność wywróci moje życie do góry nogami. Korzystając z narzędzi SLAA i Dwunastu Kroków, doszedłem do przekonania, że wiara w Siłę Wyższą może przywrócić mi wiarę w życie. Nie boję się już, że uczynię z innych moją Siłę Wyższą, dlatego też mój lęk przed zaangażowaniem się zmniejszył. Dopiero wtedy zaczęła się prawdziwa praca. Trzeźwa perspektywa w dziedzinie zaufania była zaledwie początkiem. Seks w zaangażowanym, trzeźwym związku ma swoje wyzwania. Potrzebuję mojej Siły Wyższej i przyjaciół z SLAA, aby pomogli mi odnajdywać drogę w budowaniu relacji.

 Dzisiaj buduję zdrowe relacje oparte na zaangażowaniu i bliskości.
