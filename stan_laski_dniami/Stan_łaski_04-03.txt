3 kwietnia

H.A.L.T - GŁODNY, ROZGNIEWANY, SAMOTNY, ZMĘCZONY

 Chociaż abstynencja od wzorców uzależnienia jest bolesna, to ból ten nie trwa wiecznie. Jednym z narzędzi w zestawie do przetrwania odstawienia jest „Nie bądź zbyt: głodny, zły, samotny, zmęczony (HALT - Hungry, Angry, Lonely, Tired)”.
 Przede wszystkim jednak nie rozpaczaj! Pamiętaj – nie jesteś sam! — z ulotki „Odstawienie: Brama do wolności, nadziei i radości”

 Trzy posiłki dziennie, ciągła inwentura uraz ze szczegółami w każdym pojawiającym się przypadku, codzienny mityng i osiem godzin snu bez względu na wszystko. Moja sponsorka była dla mnie jak sierżant musztry, kiedy byłam w odstawieniu. Znała niebezpieczeństwa braku każdej z tych rzeczy, kiedy próbujemy zachować trzeźwość. Kiedy jestem zbyt długo głodna, staje się roztargniona i tracę czujność. Pojawiają się stare uczucia i zaczynam łaknąć dawnych nałogowych zachowań. Kiedy opanowuje mnie złość, nie czuję świadomego kontaktu z Bogiem, ponieważ skupiam się na zemście. Samotność jest niebezpieczna, ponieważ zaczynam mieć wrażenie, że nic poza „nim” nie może mi pomóc poczuć się dobrze. Kiedy jestem zmęczona, czuję się zdezorientowana, a moje decyzje nie są racjonalne. Kiedy którykolwiek z elementów H.A.L.T. ma miejsce, wówczas myślę o sposobach uzyskania uwolnienia. Dawne znieczulające zachowania mogą wyglądać jak sposób na uzyskanie tego, czego potrzebuję. Kiedy ugrzęznę w tym szlamie, znacznie trudniej jest mi się z niego wydostać. Dlatego potrzebuję zwracać się o pomoc. Muszę powiedzieć zaufanej osobie lub podzielić się na mityngu, jeśli doświadczam skutków naruszenia zasad H.A.L.T. Te działania mogą pomóc mi wydostać się z bagna.

 Dzisiaj praktykuję dbanie o siebie i pamiętam o przestrzeganiu zaleceń H.A.L.T.
