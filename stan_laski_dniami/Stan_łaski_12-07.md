7 grudnia

NIEZAPLANOWANY CZAS 

 Nawet w samym środku odstawienia, zaczęliśmy zajmować się hobby lub nowymi pasjami, które wciągały nas i pochłaniały sporo czasu oraz energii. Kiedy uzależniające łaknienie malało, często orientowaliśmy się, że te nowe aktywności oraz odkrywane pierwszy raz lub ponownie własne talenty sprawiają nam radość. Wśród członków SLAA mamy osoby ze świeżo zdobytym tytułem naukowym doktora, nowych muzyków, maratończyków, artystów. — Tekst Bazowy SLAA, str. 182

 Kiedy byliśmy w czynnym uzależnieniu, niezaplanowany czas był przerażającą koncepcją. Wiedzieliśmy, że prawdopodobnie wypełnimy go uruchamianiem się czy niezdrowymi zachowaniami. Uruchamianie się pozwalało nam jedynie tymczasowo uciec na krótki czas, ale koszty tej ucieczki były ogromne. Nauczyliśmy się więc bać niezaplanowanego czasu, ponieważ wywoływał szaleństwo naszego uzależnienia. Teraz, w trakcie zdrowienia, już się tego nie boimy. Cieszymy się z tego, ponieważ daje nam to możliwości w pracy nad naszym programem i własnym rozwojem. Czytamy i zastanawiamy się nad literaturą dotyczącą zdrowienia. Modlimy się i medytujemy. Dzwonimy do przyjaciela z programu. Niektórzy z nas rozpoczęli nowe hobby lub wrócili do szkoły. Teraz otworzył się przed nami zupełnie nowy świat, w którym nie zostawiamy wolnego czasu na wypadek, gdyby on/ona zadzwonili. W trzeźwości niezaplanowany czas stał się darem, który pozwala nam połączyć się ze sobą, z Bogiem i innymi. Kiedy myślimy o Bogu i innych, żaden czas nie jest niezalpanowany.

 Dzisiaj wypełniam wolny czas myślami o trzeźwości i tym, jak mogę służyć.
