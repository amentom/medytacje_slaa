23 Stycznia

NOWOPRZYBYLI
 Każdy z nas w [...] (SLAA) zna niepokoje i trudności, jakich doświadcza nowoprzybyły podczas kilku pierwszych mityngów, a które są związane z byciem nowicjuszem w nowym otoczeniu. Czy wykonaliśmy ten odważny krok sami, przekraczając błędny krąg bólu i beznadziei, szukając ukojenia od doświadczanych uczuć tęsknoty i wewnętrznej pustki, czy też powiedziano nam, żebyśmy tu przyszli, zmierzamy w stronę zdrowienia przez sam fakt obecności tutaj. — z ulotki „Witamy" 
 Jak to jest wejść na miting po raz pierwszy? Niektórzy się boją. Inni są wściekli. Są też tacy, którzy przychodzą na mityng po to tylko, by zadowolić kogoś innego. Jest nawet kilku szczęśliwców, wchodzących na mityng z ulgą i dumą, że mogą tam być. Ważne jest, aby pamiętać te uczucia. Kiedy ktoś nowy przychodzi na mityng, możemy ponownie wyobrazić sobie jak to jest być na jego miejscu. Co mogłoby być istotne aby nowoprzybyły usłyszał to od grupy? Co będzie skłaniać ich do powrotu? Mówi się, że nowoprzybyły jest najważniejszą osobą na mityngu. Naszym głównym celem jest niesienie posłania uzależnionemu od seksu i miłości, który wciąż cierpi. Kiedy nowa osoba przekracza próg i słyszymy, jak opowiada swoją smutną historię, widzimy siebie takimi, jakimi byliśmy nie tak dawno temu. Nic nie jest tak dobrą perspektywą dla naszego zdrowienia, jak wysłuchanie bolączek uzależnienia nowicjuszy. Możemy wtedy zobaczyć, jak daleko zaszliśmy. Ponadto spoczywa na nas odpowiedzialność a także mamy przywilej dzielenia się naszym doświadczeniem, siłą i nadzieją. Robimy to dla nich, bo ktoś wcześniej zrobił to dla nas.
 Weterani są podstawą programu, a nowoprzybyli są jego siłą napędową. Dzisiaj biorę odpowiedzialność za powitanie nowoprzybyłego.
