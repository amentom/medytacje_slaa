
# 2 października

## Journal

> Podzieliłam się moją historią nie z powodu jej zakończenia, ale dla pokazania przebiegu samego procesu. Spisałam ją, abyś wiedział, że nie jesteś sam i że jest nadzieja. — Tekst Bazowy SLAA, str. 89

Kiedy wytrzeźwiałam, przez dziesięć lat miałam blokadę pisarską. W dzieciństwie miałam wielkie marzenia, by zostać światowej sławy pisarką. Tak się nie stało. Ale kiedy odkryłam Journal[^*] (nasz „mityng na papierze"), odnalazłam nową kreatywność i poczucie wspólnoty. Nie piszemy swoich historii do pisma Journal po to, żeby zabłysnąć w jakiejś publikacji, bo to pisanie jest anonimowe. Pisanie, aby służyć i pomagać innym ludziom poprzez opowiadanie swoich historii jest bardzo uzdrawiające. Są tam historie uzależnionych od seksu i miłości z całego świata. Widzimy, że każdy może mieć takie same uczucia jak my, niezależnie od miejsca zamieszkania. Czasami te historie mówią nam, jak radzić sobie z problemami, z którymi my się borykamy. Czasami przypominają nam o tym, gdzie byliśmy i jak daleko zaszliśmy w zdrowieniu. Kiedy podróżuję lub nie mogę uczestniczyć w mityngu, zawsze znajduję na stronach pisma Journal mądrość i pomoc.

Dzisiaj doświadczam uzdrawiania poprzez dzielenie się moją historią z innymi.

[^*]: Journal - amerykański odpowiednik biuletynu
