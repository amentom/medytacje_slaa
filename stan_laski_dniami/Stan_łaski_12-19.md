19 grudnia

WYBUCHOWY TEMPERAMENT

 Porywczość, o której usunięcie prosiliśmy Boga, została odsunięta od razu. Mogliśmy jednak nagle poczuć obronny lęk, który krył się za gniewem, i znaleźć odwagę do działania z wiarą, a nie z lękiem. — Tekst Bazowy SLAA, str. 118 

 Gdy dorastałem, mój tata był furiatem uzależnionym od złości, więc dlatego starałem się unikać wybuchania w złości na kogokolwiek. Martwię się i trudno mi poradzić sobie z lękiem. Kiedy zamartwianie się osiąga punkt wrzenia, objawia się gniewem i zaczynam mieć zły humor. Nie zdaję sobie sprawy z tego, że gwałtowny temperament ma swoje fazy. Najpierw lęk i zamartwianie się, następnie defensywność, a potem gniew. Jeśli przez wiele miesięcy martwię się, że stracę pracę, a ktoś komentuje moją wydajność, przyjmuję postawę obronną i wybucham na tę osobę ze złością. Program nauczył mnie medytować i modlić się. W literaturze zdrowienia na temat Kroku Drugiego przeczytałem, by zrobić sobie roczną przerwę od zamartwiania się. Nie wiem, czy będę w stanie to robić przez rok, ale jestem świadomy lęku i praktykuję to każdego dnia. Dzisiaj, gdy ktoś komentuje moje postępowanie, realistycznie patrzę na swoje zachowanie. Czy ta uwaga jest słuszna? Staram się zmieniać tam, gdzie mogę, a jeśli nie mogę, wierzę, że moja Siła Wyższa wskaże mi drogę w każdej sytuacji.

 Akceptuję gniew jako część moich emocji i pozwalam sobie go doświadczać.
