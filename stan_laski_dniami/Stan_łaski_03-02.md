2 marca

CIERPIĘTNICTWO
 Jako uzależnieni przyzwyczailiśmy się do cierpienia. W większości przypadków było ono główną cechą naszych miłosnych relacji, a nawet wielu naszych seksualnych kontaktów. Niektórzy z nas utożsamiali nawet cierpienie z miłością, tak aby przy braku miłości jakieś pocieszenie dawała nam przynajmniej obecność cierpienia. — Tekst Bazowy SLAA, str. 114

 Kiedy przestajemy widzieć wartość w cierpieniu, uzdrawianie następuje samoczynnie. Kiedy słyszałam to od kolegi, wkurzyłam się na niego. Jaką wartość mogłabym znaleźć w cierpieniu? Jednak wykorzystywałam ból emocjonalny, aby odizolować się od zranienia i lęku. Moje pokręcone myślenie wyglądało następująco: „Jeśli mogę wzbudzić w moim partnerze gniew i zazdrość, to musi mnie kochać”. Miałam zwyczaj tworzenia chaosu w moich związkach, aby mój partner był stale zaangażowany. Ale rzeczywistość była taka, że odpychałam go swoim zachowaniem. Wzbudzałam nieufność i partnerzy często mnie opuszczali. Pozostawiona z moim bólem, mogłam słuchać piosenek miłosnych, upijać się i płakać. Czasami dramatyzowałam, kładłam się na podłodze i krzyczałam, planując swoje samobójstwo. Opłakiwanie utraty związku w ten sposób zapewniało, że pozostanę w nim długo po jego zakończeniu. W trzeźwości przechodzimy przez ból, aby móc odpuścić. Powierzamy nasze wady charakteru Sile Wyższej. Miejmy nadzieję, że będą one usuwane dzień po dniu, a my będziemy w stanie budować zaufanie i bliskość w naszych relacjach.

 Dzisiaj pozwalam odejść moim starym emocjonalnym nawykom i polegam na mojej Sile Wyższej, która pomoże mi przejść przez zranienie i lęk.
