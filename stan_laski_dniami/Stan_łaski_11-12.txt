12 listopad

a 
DORASTANIE

 Tak naprawdę jestem 37-letnim dzieciakiem, który wreszcie dowiedział się, jak dorosnąć! I, podobnie jak dziecko, doświadczam życia w nowy sposób. Wyzwania, które są przede mną, ekscytują mnie. To bolesna lekcja, ale nawet w przybliżeniu nie tak dotkliwa, jak poczucie winy i uruchamianie się. — Tekst Bazowy SLAA, str. 264

 Kiedy w wieku 13 lat mama powiedziała mi, że bolesne doświadczenia są nieodłączną częścią dorastania, pamiętam, że płakałam przez wiele dni. Nie chciałam dorastać – zwłaszcza jeśli wiązałoby się to z bólem. Lubiłam pluszaki, drzemki i przebywanie w swoim małym, wymyślonym świecie. Chciałam, żeby wszyscy okazywali mi troskę. Powierzano mi niewiele obowiązków. W świecie fantazji obowiązki domowe można było łatwo wykonywać. Życie w prawdziwym świecie było tym, czego należało unikać za wszelką cenę. Trzymałam się tej filozofii, dopóki nie przyszłam na mityngi SLAA i nie zaczęłam pracować nad Krokami. Załatwianie spraw, bezzwłoczne przyznawanie się do błędów, pełnienie służby i bycie po prostu jedną z osób pracującą razem z innymi może nie powalać z zachwytu, ale może być ekscytujące, ponieważ buduje poczucie własnej wartości. Zaczęłam bardziej skupiać się na tym, by wnieść swój wkład w pracę i w rezultacie zarabiałam więcej pieniędzy. Świadomość, że zarabiam dzięki swoim umiejętnościom, a nie dlatego, że proszę kogoś o pieniądze (i w związku z tym jestem pod jego kontrolą), budowała moje poczucie własnej wartości. Mogłam przestać szukać partnerów, którzy by mnie ratowali. Ostatecznie dorastanie wpłynęło pozytywnie na wszystkie aspekty mojego życia.

 Dziś otwarcie przyjmuję ból i przywilej dorastania we wspólnocie.
