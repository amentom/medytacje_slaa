26 sierpnia

ZAHAMOWANIA

 Kiedy byłam na diecie i chudłam, stawałam się bardzo seksowna i wędrowałam od baru do baru, od łóżka do łóżka, alkohol osłabiał moje hamulce, piłam do nieprzytomności, a potem budziłam się z coraz większym żalem. — Tekst Bazowy SLAA, str. 212

 Dla mnie seks i miłość, narkotyki i alkohol szybko się pomieszały. Nie mogąc nawiązać kontaktu z innymi w zdrowy sposób sięgałam po alkohol i narkotyki, aby przełamać moje zahamowania. Jednak następnego ranka, niczym Kopciuszek, pozostawałam z tymi samymi zahamowaniami i brakiem prawdziwej, niegasnącej bliskości. Poczucie winy przenikało moją świadomość w wyniku kaca spowodowanego substancjami odurzającymi i naruszeniem moich osobistych granic. Jeśli narkotyki czy alkohol stanowią dla mnie furtkę do uruchamiania się, być może nadszedł czas, aby przewartościować to, w jaki sposób i kiedy zażywam te substancje oraz czy w ogóle powinnam ich używać. Kiedy tracę zahamowania, pragnienie zachowania seksualnej i emocjonalnej trzeźwości tonie pod falami odurzenia. Czy jestem gotowa złamać abstynencję wchodząc we wzorce uzależnienia tylko po to, by wypić drinka lub dwa? Wielu zdrowiejących uzależnionych od seksu i miłości jest zaangażowanych w inne programy 12 Kroków, niektórzy dołączają, zanim zostają uczestnikami SLAA, a niektórzy dołączają później. Musimy zdecydować, czy chcemy dodać kolejny nałóg do naszej listy, czy też zachodzi taka potrzeba.

Dzisiaj podejmuję świadome decyzje i żyję pełnią życia.
