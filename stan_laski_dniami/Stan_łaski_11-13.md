
# 13 listopada

## Wzajemność

> Zaczęliśmy zwracać uwagę na te codzienne telefony albo inne zabieganie o czyjeś względy, które nawykowo podejmowaliśmy wobec tych, którzy nigdy nie odpowiadali tym samym. Zaczęliśmy uważać, że jest dla nas nie do zaakceptowania, aby zużywać energię na utrzymywanie takich ubogich relacji. — Tekst Bazowy SLAA, str. 148

„Czy ja mam z tobą taką relację, jaką ty masz ze mną?" Muszę stale zadawać sobie to pytanie. Jako osoba uzależniona od miłości chcę fantazjować i idealizować każdą relację. A jako osoba uzależniona od seksu potrzebuję robić wszystko, co w mojej mocy, by manipulując relacjami dostać to, czego chcę. Na mityngu usłyszałam, że pogoda ducha to inne słowo określające klarowność i uczciwość. Jeśli poświęcam dużo czasu i energii komuś, kto mnie ignoruje lub najwyraźniej mnie nie lubi, muszę być szczera sama ze sobą i zbadać swoje motywy. Jeśli robię wszystko, co mogę, żeby ktoś został, bo boję się być sama, mogę skorzystać z narzędzi programu SLAA, żeby nauczyć się czuć komfortowo w samotności. Mogę się modlić, medytować, zabrać siebie na randkę i doceniać siebie. Jeśli w moich relacjach nie spotykam się z pełną miłości życzliwością, mogę ją znaleźć na mityngu lub w medytacji. Mogę przestać chodzić „po mleko do sklepu z narzędziami" i zdać sobie sprawę, kiedy ktoś nie jest w stanie dać mi tego, czego potrzebuję.

Moje relacje opieram na wzajemności, stawiając swoje dobro jako priorytet.
