
# 30 sierpnia

## Właściwe działanie

> Moim kryterium podejmowanych działań zawsze było pytanie: „Czego mogę nie robić?” To się zmieniło - teraz tym kryterium jest pytanie: „Co mogę zrobić, żeby pomóc sobie w duchowym zdrowieniu i utrzymaniu pogody ducha?” — Tekst Bazowy SLAA, str. 235-236

Zanim zaczęłam wychodzić z nałogu, podejmowanie właściwych działań polegało na robieniu czegoś, co pozwoliłoby mi pójść łatwiejszą drogą w życiu lub było społecznie akceptowalne dla moich uwikłanych w uzależnienie przyjaciół i rodziny. Słyszałam już wcześniej wyrażenie „właściwe działanie”, w kontekście duchowym, ale brzmiało to bardziej jak abstrakcja, nieosiągalne motto niż cokolwiek innego w tamtym czasie. Podczas pracy nad Krokiem Czwartym stało się dla mnie jasne, że w wieku nastoletnim dwukrotnie padłam ofiarą gwałtu i doświadczyłam molestowania seksualnego (a następnie zwolnienia) w kilku miejscach pracy. Nigdy nie uważałam, że zgłoszenie tych incydentów odpowiednim władzom byłoby właściwym działaniem. W każdym z tych przypadków uznawałam, że powinnam radzić sobie z tym sama. Dalsza część Czwartego Kroku pokazała mi, jak nie mogłam sobie z tym poradzić sama. Dzisiaj „właściwe działanie” oznacza rozpoznanie moich prawdziwych potrzeb. Pomaga mi w tym medytacja i rozmowy telefoniczne w ramach programu oraz zadawanie pytań, w jaki sposób i gdzie mogę te potrzeby zaspokoić, zanim zamienią się one w uruchomienie z powodu uraz. Chowanie moich uczuć pod uruchomieniem niczego nie rozwiąże, a tylko pogorszy sprawę. Podejmowanie właściwych działań i budowanie poczucia własnej wartości ostatecznie prowadzi do pogody ducha.

Dzisiaj podejmuję kolejne właściwe działanie z pomocą mojej Siły Wyższej i przyjaciół ze wspólnoty.
