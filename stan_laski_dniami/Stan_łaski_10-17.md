
# 17 października

## Zasada trzech sekund

> Pracowaliśmy nad tym, aby nie ulegać, aby uwalniać się z potrzasku okropnego uzależnienia, które doprowadziło nas do takiego poziomu autodestrukcyjnej aktywności. Zwyczajne niewchodzenie w taką aktywność wymagało ogromnego wysiłku. Na chwilę powstrzymywaliśmy nasze bardzo realne lęki dotyczące tego, jaki może być wynik tego wszystkiego. (...) Odkrywaliśmy także, że sprawia nam radość zakończone sukcesem wytrwanie na naszej drodze przez każdy 24-godzinny okres. — Tekst Bazowy SLAA, str. 142-143

Wdrożyłem i stosowałem zasadę trzech sekund od razu w początkowej fazie odstawienia. To był jedyny sposób, w jaki mogłem uwolnić się od obsesyjnych myśli. To było świetne narzędzie, z którego mogłem korzystać wielokrotnie. Nadal korzystam z tego narzędzia, gdy zajdzie taka potrzeba, i jest to dla mnie jedno z najbardziej przydatnych narzędzi zdrowienia. Kiedy pojawiają się niepożądane myśli i je zauważam, pozwalam im być maksymalnie przez trzy sekundy, a następnie przechodzę do innych myśli lub zadań. Kiedy w moim umyśle zaczynają kłębić się obsesyjne myśli, wyobrażam sobie, że od razu wyrzucam je do kosza, ponieważ są to myśli, które zaśmiecają moją głowę. Czasami to narzędzie trzeba używać wielokrotnie w ciągu dnia, szczególnie na wczesnym etapie odstawienia. Jest to jedno z moich ulubionych narzędzi, które pomaga mi zachować zdrowy rozsądek, wyjść z obsesji na punkcie innych i skupić się na sobie i własnym zdrowieniu.

Jestem bezsilny wobec tej choroby i szukam przewodnictwa mojej Siły Wyższej.
