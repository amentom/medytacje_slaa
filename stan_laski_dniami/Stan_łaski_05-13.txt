13 maj

a
WPADKI 

 Bez względu na to, jak bardzo uczciwi staliśmy się w porzucaniu „kontrolowania” uzależnienia, nasza trzeźwość nie rozpoczęła się tak naprawdę, dopóki nie porzuciliśmy ostatnich wątpliwości, które trzymały nas przy uzależnieniu, a my sami nie zrezygnowaliśmy z prawa do „jeszcze jednego" kontaktu z naszym uzależnieniem - tylko przez jeden, dzisiejszy dzień (lub jedną, bieżącą godzinę). — Tekst Bazowy SLAA, str. 139

 W Wielkiej Księdze AA znajduje się pewna historia o alkoholiku wchodzącym do baru (na lunch), który pomyślał, że jeśli wypije tylko trochę whisky z mlekiem, wszystko będzie dobrze. Zanim się zorientował, co się stało, upił się do nieprzytomności w tym barze. To byłem ja z moim uzależnieniem od seksu i miłości. Myślałem: Mogę przeczytać ten e-mail, chociaż powiedziałem, że nie będę utrzymywał kontaktu. Dam sobie radę. Wiem, że ustaliliśmy, że jeśli zobaczymy swoje samochody, omijamy to miejsce, ale przecież wszystko będzie dobrze. Potrzebuję tu być. Zanim się zorientowałem, przekroczyłem wszystkie swoje granice wchodząc we wzorce uzależnienia. Byłem oszołomiony i przestraszony, zastanawiając się, co stanie się ze mną w wyniku sytuacji wysokiego ryzyka, w którą właśnie się wplątałem. Za każdym razem, gdy miałem wpadkę, mój sponsor przypominał mi o dbaniu o siebie – włącz kojącą muzykę, zjedz coś pożywnego, co bardzo lubisz, weź kąpiel z pianą, a następnego ranka wracamy do pracy. Ciągle miałem wpadki, aż ból uruchamiania się kopnął mnie w tyłek tak mocno, że byłem gotów spróbować innych sposobów, powierzając to Sile Wyższej. Trzynaście lat temu otworzyłem drzwi do duchowego doświadczenia i od tego czasu nie miałem wpadki.

 Pozwalam mojej Sile Wyższej, mojemu sponsorowi i ludziom w SLAA kochać mnie podczas wzlotów i upadków mojego zdrowienia.
