28 sierpnia

UJAWNIENIE

 Nasza nieporadność wobec tych, którzy nas pociągali i wobec których czuliśmy się podatni, zmuszała nas do otwartego mówienia o [naszej tożsamości osoby uzależnionej od seksu i miłości], pomimo prawdopodobieństwa, że w ten sposób odbieramy sobie wszelką możliwość uzależniającego zaspokojenia w przyszłości. — Tekst Bazowy SLAA, str. 151 

 Przeczytałem artykuł w Journal SLAA opisujący sytuację, w której osoba z SLAA w niewłaściwy sposób ujawniła fakt swojego członkostwa w naszej wspólnocie i straciła wymarzoną pracę. Podkreśliła, że musimy ostrożnie decydować, kiedy i gdzie się ujawnić. Zawsze zbyt wcześnie podawałem ludziom zbyt wiele informacji, mając nadzieję, że szybko nawiążę bliskie więzi z ludźmi. Zwykle przynosiło to odwrotny skutek i odpychało ludzi ode mnie. Kiedy tylko rozpocząłem chodzenie na mityngi, opowiadałem o SLAA wszystkim wokół mnie. Miałem szczęście, że większość z tych osób również brała udział w programach Dwunastu Kroków. Spotkałem się zatem ze zrozumieniem. Jeśli moja rodzina miała jakieś obiekcje co do tego, zachowywała je dla siebie. W trzeźwości sprawdzam swoje motywy, zanim otworzę usta. Czy próbuję znaleźć ratownika? Czy chcę szybko wytłumaczyć swoje złe zachowanie zamiast zadośćuczynić? Jeśli ujawnienie się pomoże innej osobie i zapewni bezpieczeństwo mojemu zdrowieniu, to jestem na solidnym gruncie, aby to zrobić. Jeśli nie, myślę o tym, modlę się i zatrzymuję, aby porozmawiać ze sponsorem.

 Chronię swoją anonimowość, pamiętając, że dbanie o siebie jest ważną częścią programu.
