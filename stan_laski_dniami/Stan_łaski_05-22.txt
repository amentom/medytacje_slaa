22 maja

ZAKŁÓCANIE WYPOWIEDZI 

Inna grupa sprawiała wrażenie, jakby czuła się zagrożona i otwarcie wrogo nastawiona, kiedy dzieliłem się moimi doświadczeniami, i czułem się tym lekko oszołomiony […] Dzielenie się tymi rzeczami niezwykle mi pomagało, bez względu na to, z czym się spotykałem: sympatią, zazdrością czy szkalowaniem. — Tekst Bazowy SLAA, str. 51-52

Kiedy grupa uzależnionych spotyka się, często dochodzi do potyczek słownych. Wiele mityngów różnie je definiuje i ma swoje sugestie jak temu zapobiegać. Niektórzy mówią: „Nie odnosimy się do wypowiedzi innych, możemy jednak podziękować osobie, która się wypowiedziała”. Często słyszałem osoby ignorujące tę zasadę i mówiące bezpośrednio do kogoś, kto się właśnie wypowiada. Dobrze jest identyfikować się z uczuciami podczas wypowiedzi, ale udzielanie porad bądź niechciane komentarze mogą zaburzyć bezpieczeństwo dzielenia się. Musimy zapewnić nowoprzybyłym bezpieczną przestrzeń do praktykowania otwartości i uczciwości. W rozdziale 2 Tekstu Bazowego naszego założyciela - Rich'a - frustrowało słuchanie opowieści jednego z nowicjuszy o jego ciągłym uruchamianiu się. Rich skonfrontował go z tym i od tego momentu nowoprzybyły zaprzestał uczęszczania na mityngi. Widziałem wielu ludzi, którzy kiedyś dzielili się rzeczami oderwanymi od rzeczywistości, a przemienili się w zrównoważonych, trzeźwych ludzi. Zwykle dany im został czas na uświadomienie sobie swojego położenia dzięki modlitwie, medytacji i słuchaniu wypowiedzi innych osób, a nie przez wtrącanie komentarzy i wrzucanie własnych mądrości. Dzielenie się może być uzdrawiające dla każdego. Naszą odpowiedzialnością jest zapewnienie bezpiecznej przestrzeni do tego i powstrzymanie się od wtrącania się, nawet jeśli uważamy, że nasze rady mogą kogoś uratować.

Skupiam się na sobie i powstrzymuję się od zakłócania wypowiedzi.
