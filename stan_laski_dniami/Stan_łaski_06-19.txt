19 czerwca

UKRYTA PAMIĘĆ

 Po raz pierwszy dostrzegłem, jak automatycznie i nieświadomie sam wciąż tworzyłem całą gamę możliwości dla zdarzeń o podtekście seksualnym i uczuciowym. [...] Choć teraz wiedziałem już, że korzyści z takich intryg były dla mnie trujące, to wciąż przyłapywałem się na tym, że inicjowanie ich jest jakby moją drugą naturą. — Tekst Bazowy SLAA, str. 44

 Jestem bezsilny wobec mojego uzależnienia, więc oczywiście uruchamiałem się w oparciu o ukrytą pamięć. Spędziłem tyle lat na uruchamianiu się, że moja seksualna aktywność stała się jak wiązanie butów. Robiłem to bez zastanowienia. We wczesnym okresie zdrowienia mogłem zacząć jechać ulicą w pobliżu domu mojego obiektu obsesji, by nagle ocknąwszy się zadać sobie pytanie: „Co ja robię?" Nie chciałem wystawiać się na niebezpieczeństwo. To było tak, jakby mój samochód miał własny rozum. Moja stopa naciskała na gaz, kiedy powinna była nacisnąć na hamulec. Nawet we wspólnocie SLAA, gdzie próbowałem wytrzeźwieć, łapałem się na wtrącaniu seksualnych podtekstów podczas rozmowy. Nie chciałem dalej zachowywać się w taki sposób, jak wtedy, gdy się uruchamiałem. Praca nad zmianą siebie była trudna. Potrzebowałem wypracować sobie zupełnie nowy zestaw strategii radzenia sobie. Musiałem przestać nieświadomie wchodzić na ścieżkę uzależnienia i zachowywać się tak, jakbym był osobą posiadającą godność osobistą, dopóki nie nauczyłem się szanować siebie. Medytacja i modlitwa pomogły przeprogramować mój mózg. Pomogło również uświadomienie sobie moich nieświadomych nawyków w mojej pracy nad Czwartym i Piątym Krokiem. Przyjaciele ze Wspólnoty czasem zwracali mi uwagę na moje zachowanie, i choć było to bolesne i często upokarzające, pomogło mi to zmienić się i stać się świadomym.

 Dziś jestem osobą posiadającą godność osobistą. Dokonuję zdrowych wyborów.
