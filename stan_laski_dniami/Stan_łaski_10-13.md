
# 13 października

## Ósma cecha charakterystyki

> Stajemy się unieruchomieni lub bardzo rozkojarzeni z powodu uczuciowych albo seksualnych obsesji lub fantazji. — Główne Dokumenty SLAA, „Charakterystyka uzależnienia od seksu i miłości”.

Czułam się, jakbym była sparaliżowana. Pamiętam, jak gapiłam się w ekran komputera w pracy, rozmawiając przez telefon z moim obiektem i nie byłam w stanie odejść od biurka. Trzymał mnie przy telefonie przez godzinę. Planowałam odwiedzić moją siostrę w nadchodzący weekend, ale on nie chciał, żebym jechała. Wiedziałam, że to jego choroba uniemożliwia mu oddychanie beze mnie – bez kogoś, „kto sprawi, że poczuje się dobrze”. On też był uzależniony od seksu i w programie zdrowienia. Moja choroba skłaniała mnie, abym została z nim w mieście. Miałam wystarczająco dużo zdrowienia, żeby wyjechać do siostry. Byłam tak rozkojarzona, że wyjeżdżając z miejsca parkingowego spowodowałam wypadek. „Samochód pojawił się znikąd i wszystko działo się zbyt szybko". Firma ubezpieczeniowa obciążyła mnie za szkody. Później, kiedy ja i mój obiekt zerwaliśmy, miałam kolejny wypadek samochodowy, bo wydawało mi się, że widziałam go stojącego na ulicy. Kiedy po latach wpadłam na niego na mityngu, byłam z siebie dumna, że z nim nie rozmawiałam, ale zaraz po tym, jak wyszłam ze spotkania, dostałam mandat za nieprzestrzeganie znaków drogowych. Zdrowienie pozytywnie wpłynęło na moją koncentrację. Tak długo, jak nie otwieram drzwi dla obsesji i fantazji, mogę prowadzić dość odpowiedzialne, szczęśliwe życie.

Żyję swoim życiem jeden dzień na raz.
