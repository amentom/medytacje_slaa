1 stycznia

ŁASKA

 Kiedy zastanawialiśmy się nad naszym zmieniającym się życiem, w istocie poczuliśmy tęsknotę za przyszłością, w której moglibyśmy znowu doświadczać wspaniałości naszej własnej samotności i ponownie dojść do bezpośredniego poznania tego źródła wewnętrznej godności i pełni, które nas teraz wypełnia i poprzez nas przepływa do naszego życia w zewnętrznym świecie. Wiedzieliśmy, że doświadczyliśmy Łaski. — Tekst Bazowy SLAA, str. 150

 Dla mnie Łaską było usłyszenie po raz pierwszy „Charakterystyki Uzależnienia od Seksu i Miłości". Był to spokój, który głęboko we mnie wniknął, gdy uświadomiłem sobie, że mam to coś. Nie tylko to miałem, ale można było to zdefiniować, nie byłem sam, a inni wracali do zdrowia po rozdzierającym bólu odstawienia. Łaska przychodziła do mnie pod wieloma postaciami: w znalezieniu sponsora, w odnalezieniu siebie w literaturze, w pomaganiu innym, kiedy już przeszedłem odstawienie. Była to świadomość, że mogę zostać oczyszczony i odbudowany na wzór, jaki pierwotnie przewidział mój Stwórca, a który został wypaczony i uszkodzony w sposób nie do poznania przez moje uzależnienie od miłości i fantazji. Cała moja strategia życiowa stworzyła nieszczęśliwego człowieka. Tutaj, na mityngach SLAA, powiedziano mi, że mogę opróżnić ten kielich nieszczęścia i znaleźć zdrowienie, pocieszenie i uzdrowienie. To była prawdziwa łaska.

 Łaska zdrowienia jest dla mnie w pełni dostępna. Proszę moją Siłę Wyższą o gotowość do bycia uczciwym i otwartym.
