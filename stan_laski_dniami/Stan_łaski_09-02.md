2 września

NIELEGALNA DZIAŁALNOŚĆ

 Ponieważ wszyscy kierujemy się własnym sumieniem, zachęcamy członków do studiowania i zrozumienia Tradycji naszego programu po to, aby wspierać sumienie grupy / indywidualne decyzje, w sprawach związanych z przestępstwami / nielegalną działalnością. — z „Anonimowość, prawo i SLAA”

 Ludzie dopuszczają się przestępstw w pogoni za miłością i seksem. To sprawiło, że nie czułem się godny zdrowienia. Czułem się odizolowany i wyobcowany ze świata. Ta emocjonalna atmosfera wstrętu do siebie i wstydu może dalej utrwalać te same zachowania jako środek łagodzący ból. Proces zadośćuczynienia może pomóc uleczyć ten ból, dzięki czemu nie będziemy musieli działać pod jego wpływem. Nielegalne działania bywają różnie definiowane w różnych krajach. Nie do mnie należy decyzja, czy te przepisy są słuszne. Szukam wolności od uzależnienia i wolności, aby żyć w społeczeństwie, a to oznacza, że powstrzymuję się od wchodzenia w zachowania sprzeczne z prawem danego kraju. Respektuję właściwe granice, biorąc pod uwagę informacje o tym, co jest dozwolone. Określam, kiedy mogę bezpiecznie dzielić się faktami dotyczącymi moich wcześniejszych nielegalnych czynów. Nie zakładam ani nie nalegam, aby inni ze względu na mnie utrzymywali tajemnice, które mogłyby narazić na szwank ich moralność. Możliwość zdrowienia z uzależnienia od seksu i miłości – poprzez pracę nad Dwunastoma Krokami – jest realna i dostępna dla każdego, niezależnie od jego / jej przeszłych zachowań. Możemy osiągnąć trzeźwość, pamiętając o bezpieczeństwie swoim i innych.

 Akceptuję swoją przeszłość. Jestem wart zdrowienia.
