
# 16 sierpnia

## Tradycja druga

> W naszej grupie istnieje tylko jeden najwyższy autorytet - miłujący Bóg, jakkolwiek ta Siła może wyrażać się w sumieniu naszej grupy. Osoby, które są naszymi liderami, są jedynie zaufanymi sługami, one nie rządzą. — Główne Dokumenty SLAA, „Dwanaście Tradycji”

Kiedy zacząłem pełnić służbę na poziomie Konferencji Krajowej i Corocznej Konferencji Światowej, chciałem przejąć kontrolę i zmienić wszystko, aby było bardziej „efektywne”. Myślałem: Gdyby ludzie tylko zobaczyli, że mój sposób jest lepszy, załatwilibyśmy sprawy. Mój sponsor przypominał mi, że inni ludzie to nie ja i mają swój własny sposób załatwiania spraw. Każdy ma swoje zdanie, co nie znaczy, że jest ono właściwe dla każdego. Dlatego modlimy się i poświęcamy czas na rozważenie, podczas dokonywaniu wyborów. Grupa głosuje nad każdym wnioskiem. Muszę słuchać tego, co grupa zdecyduje, niezależnie od tego, czy mi się to podoba, czy nie. Jeśli mi się to nie podoba, to wiem, że może się to zmienić za sprawą rotacji służb. Kiedy prowadzący mityng może zostać wybrany na okres sześciu miesięcy, nie zyskuje zbyt dużej władzy. Myślę, że to zastanawiające, iż ta Tradycja mówi, że „miłujący Bóg” jest najwyższym autorytetem. Moją Siłą Wyższą był kiedyś wszechpotężny, wszechwiedzący, surowy, karzący Bóg. Ale grupy w SLAA zawsze były miłujące. Nawet podczas kłótni na sumieniu grupy, ktoś może poprosić o trzydzieści sekund ciszy, abyśmy mogli poświęcić chwilę w medytacji nad intencjami naszej Siły Wyższej. Zwykle ludzie zyskiwali dzięki tej ciszy lepszą perspektywę.

Dziś jestem zaufanym służebnym w programie.
