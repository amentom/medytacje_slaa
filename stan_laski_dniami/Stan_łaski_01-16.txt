16 stycznia

WADY CHARAKTERU
 Zastanawialiśmy się, jakie będzie nasze życie, jeżeli naprawdę mieliśmy opróżnić kielich choroby i powstrzymać się od ponownego samodzielnego napełnienia go, a zamiast tego pozwolili, aby ostatecznie napełnił się dzięki Bożej łasce? — Tekst Bazowy SLAA, str. 104
 Czasami jest tak, że idziemy na mityng i stajemy przed swoim odbiciem lustrzanym. Ona opowiada o tym jak gnębi ją wewnętrzny krytyk, on mówi o odkładaniu na później rozmowy ze sponsorem. To może nas odpychać. Możemy osądzać takie osoby. Możemy nawet zadawać sobie pytanie: „Jak oni mogą się tak zachowywać?". Przy odrobinie autorefleksji możemy odkryć, że wady, które wytykamy innym, to właśnie te wady, którymi gardzimy w sobie. Jak mówi stare powiedzenie: „Widzisz u innych to, co masz w sobie". Robienie komuś obrachunku moralnego sprawia, że nie musimy patrzeć na samych siebie. Ale jeśli w naszym Czwartym Kroku będziemy bezwzględnie uczciwi i wolni od lęku, możemy uświadomić sobie wrodzoną niedoskonałość każdego człowieka. Świadomość, że nie musimy być idealni, otwiera nam drzwi do samoakceptacji. Powoli, lecz pewnie zaczynamy kochać siebie i innych „ze wszystkimi przywarami”. Krok Piąty pozwala nam odsłonić naszą wrażliwość i podatność na zranienie przed drugim człowiekiem, bez ryzyka bycia osądzonym. Kiedy pracujemy nad Krokami Szóstym i Siódmym, bierzemy aktywny udział w pozbywaniu się tych wad charakteru, które stały na drodze naszej użyteczności dla Boga i innych. Prosimy naszą Siłę Wyższą o usunięcie naszych braków ze świadomością, że może to być długi i bolesny proces. Tylko wtedy, gdy staniemy się gotowi pozwolić im odejść, Bóg będzie mógł je zabrać.
 Proszę i wyrażam gotowość, aby moja Siła Wyższa uzdrowiła mnie i uwolniła od wad charakteru. 
