23 maja

MODLITWA

Nasza rozwijająca się relacja z Bogiem była niczym kil pod naszymi stopami, który stabilizuje statek. Nieważne, jak gwałtowne były wiatry nad powierzchnią wód życia albo ile czasu żeglowaliśmy nieraz w trakcie sztormu i mogło wydawać się nam to ponad nasze ograniczone siły i energię - okazywało się, że kil pod nami, medytacja i modlitwa, gwarantował, że nie wywrócimy się do góry dnem. Utrzymywaliśmy się na powierzchni oceanu życia. Mogliśmy przetrwać wszystko, cokolwiek życie nam przyniosło. — Tekst Bazowy SLAA, str. 131

Życie ostatnio stawia mnie przed wieloma trudnościami. Czasami moją modlitwą do Siły Wyższej jest po prostu: „Pomocy. Pomocy. Pomocy." Kiedy wierzę, że coś jeszcze we wszechświecie mnie słucha, dostaję siłę, by iść dalej. Mam nadzieję, że sytuacje się odmienią. Na koniec każdej modlitwy staram się powiedzieć: „Niech się stanie Twoja wola, nie moja”. Nawet jeśli w danej sytuacji moja wola jest bardziej atrakcyjna niż wola Boga, wypowiedzenie tego zdania mimo wszystko utrzymuje mnie w pokorze. Jestem zmuszony zdać sobie sprawę, że nie jestem Bogiem, a moim zadaniem jest poszukiwanie woli Siły Wyższej. Proszenie w modlitwie o odpowiedzi oraz czekanie i słuchanie ich w medytacji jest najlepszym sposobem, aby to zrobić. Wyćwiczyłem swój mózg, by dziękować Bogu w modlitwie, zamiast zwracać się do Siły Wyższej tylko w sytuacjach kryzysowych. Modlitwa to afirmacja życia, a nie tylko narzędzie przetrwania. Odkąd zacząłem to praktykować, nie zawiodłem się. Powtarzam to, co powiedział mi mój sponsor: „Bóg nie rzuca kłód pod nogi ludziom, którzy za nim podążają”. Od czasu mojego duchowego doświadczenia zrozumiałem, że to prawda.

Modlę się dzisiaj o przewodnictwo i wierzę, że moja Siła Wyższa słucha.
