5 kwietnia

OBSESJA

 My, którzy jesteśmy nękani przez romantyczną obsesję, znaleźliśmy nadzieję oraz zdrowienie w SLAA. Program przesuwa uwagę z wyidealizowanej romantycznej relacji, której pożąda nasza choroba, na relację z Siłą większą od nas. — z ulotki „Romantyczna Obsesja ”

 Obsesja wywołała w moim życiu mnóstwo niepokoju. Powodowało to izolacje, pchając mnie do życia w fantazjach, które podkopywały poczucie własnego ja i zdolność do funkcjonowania. Tak dużo o nim myślałam i o tym, jak mógłby sprawić, że wszystko byłoby w porządku. Gdyby tylko mógłby być osobą, którą chciałam, aby był, a nie tą, którą był w rzeczywistości. To nie pozostawiało mi czasu na życie. Ale obsesja miała na mnie tak silny wpływ, że działała nawet mocniej niż heroina, tak że nie obchodziło mnie życie bez niego. Ironiczne było to, że tak naprawdę go nie znałam. Przypisywałam mu magiczne właściwości, których on nie miał. Nigdy nie chciałam być osobą, która była tak zafiksowana na kimś, że wszystko inne w jej życiu cierpiało. Chciałam być lubianą, wszechstronną osobą. Wszystko to zniknęło w chwili, gdy on wszedł do mojego życia i do mojego umysłu. Kiedyś żałowałam, że nie mogę po prostu wyciąć tej części mózgu, która zawiera myśli o nim, abym mogła prowadzić dalej jakieś życie. SLAA, Bóg i Kroki wykonały dla mnie tę operację i pozostanę zdrowa tak długo, dopóki podążam tą ścieżką i nie zaproszę ponownie obsesyjnych myśli.

 Pozwalam dzisiaj mojej Sile Wyższej i Krokom uwolnić mnie od moich obsesji.
