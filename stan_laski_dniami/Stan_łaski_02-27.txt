27 lutego

KOŁO RATUNKOWE SLAA
Anonimowi Alkoholicy wyrośli dzięki zasadzie, że jeden alkoholik może zachować dar zdrowienia, wychodząc z pomocą do drugiego alkoholika. [...] Ta zasada „niesienia posłania”, ujęta w Dwunastym Kroku, zapewnia, że samotni uzależnieni od seksu i miłości [...] będą mieli możliwość odnalezienia tej szczególnej przyjaźni i wspólnoty z innymi, która jest tak ważna - tak dająca życie. — Tekst Bazowy SLAA, str. 8-9
 Symbol koła ratunkowego oznacza, że ktoś rzuca linę ratunkową. Członkowie SLAA ratują nawzajem sobie życie. Koło ratunkowe nie działa samo w sobie. Ktoś musi podjąć decyzję, aby rzucić koło ratunkowe do wody, a osoba w wodzie musi zdecydować, czy je chwyci. Ta lina ratunkowa jest zawarta w naszym Tekście Bazowym, Wspólnocie, sponsorowaniu i mityngach. Telefon do kogoś w ramach zdrowienia może uratować komuś życie. Nasze przesłanie nadziei znajduje się w Tekście Bazowym SLAA. Jednak uzależniony musi go przeczytać i podjąć decyzję, czy przyjmie przesłanie i pójdzie dalej według planu zdrowienia. Sponsorzy, Wspólnota i mityngi są dostępne, aby pomóc. Tak długo jak nowoprzybyły zechce sięgnąć po tę pomoc, może zdrowieć zamiast tonąć w nałogu. Logo koła ratunkowego znajduje się w całej literaturze, żetonach i medalionach SLAA, by przypominać nam, że nie jesteśmy sami. Inni członkowie we wspólnocie służą wsparciem. Pomagamy sobie, pomagając innym. Dobrze jest widzieć, jak inni zdrowieją i są szczęśliwi, prowadząc bardziej produktywne życie. Jeśli możemy mieć jakiś mały udział w tym, że tak się dzieje, daje to nam siłę do kontynuowania podróży zdrowienia.
 Dzisiaj wyciągam rękę do przyjaciół ze wspólnoty i pomagam w każdy możliwy sposób.
