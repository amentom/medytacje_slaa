15 lutego

ARESZTOWANIE
 Pewnego wieczoru spotkałem kogoś, wszedłem z nim do jednej z kabin, a po chwili zostałem aresztowany przez policjantów z obyczajówki, którzy obserwowali nas zza ściany. W tej jednej chwili poczułem się całkowicie zdruzgotany. Myślałem, że moje życie się skończyło. Byłem teraz przestępcą. W wieku 19 lat zostałem złapany [...] a nikt z mojej rodziny nawet nie wiedział, że jestem gejem. To nie był najlepszy sposób na ujawnienie się własnym rodzicom. — Tekst Bazowy SLAA, str. 221
 Dwadzieścia pięć lat temu zostałem aresztowany przez tajnego gliniarza za sprośne zachowania o charakterze seksualnym w miejscu publicznym. W tym czasie byłem trzeźwy przez 10 lat w AA, ale nie wykonałem żadnej poważnej pracy w Czwartym Kroku odnośnie inwentury seksualności. Szukałem czegoś, co uważałem za odpowiedni substytut miłości we wszystkich niewłaściwych miejscach. Dopiero pierwsze aresztowanie zwróciło moją uwagę na seks i trzeźwość. Nakaz sądowy skierował mnie do SLAA, uczestniczyłem w mityngach, zaopatrzyłem się w literaturę SLAA i rozpocząłem pracę nad Krokami ze sponsorem. Niedługo po zakończeniu okresu warunkowego coraz mniej uczęszczałem na mityngi i przestałem pracować nad Krokami. Wszedłem w nawrót. W 1996 roku zostałem oskarżony o nieprzyzwoite obnażanie się. Znowu zostałem skazany przez sąd do SLAA i na dwa lata w zawieszeniu. Wszystko to mówi, że kwalifikuję się do tego programu. Dzisiaj nie uruchamiam się w zachowaniach z listy moich wzorców. Regularnie chodzę na mityngi, czytam literaturę Dwunastu Kroków, pracuję nad programem i spotykam się z moim sponsorem co tydzień. Sponsorowanie innych pomaga mi pozostać aktywnym w trzeźwości. Wreszcie, a może przede wszystkim, zapraszam Boga do wszystkiego, co robię. Bez Boga gubię się w naturze mojego uzależnienia.
 Z wdzięcznym sercem postanawiam żyć trzeźwo.
