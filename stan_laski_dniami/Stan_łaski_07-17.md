
# 17 lipca

## Jeden dzień naraz 

> Zajmowanie się życiem tylko w jednym, dzisiejszym dniu. Przeszłość przeminęła, przyszłość jeszcze nie nadeszła. — Tekst Bazowy SLAA, str. 336-337

Bardzo trudno jest zapomnieć o przeszłości lub uniknąć rozmyślania o przyszłości. Od najmłodszych lat mówi się nam, abyśmy planowali swoje życie. Mogłem ciągle zamartwiać się o przyszłość i obsesyjnie myśleć o przeszłości, pragnąc zmienić zaistniałe zdarzenia. Mój Jedenasty Krok w SLAA pomógł to zmienić. Medytacja i modlitwa pozwalają mi dostrzec, że mam w życiu Siłę Wyższą, której mogę zaufać i wierzyć, że moje życie jest takie, jakie powinno być w tej chwili. Na mityngach przypominam sobie, abym nie zajmował się moim całym procesem zdrowienia na raz. Jeśli stosuję zasadę "jeden dzień na raz", mogę wykonać każdy Krok najlepiej jak potrafię i nie czuję się przytłoczony resztą pracy, którą muszę wykonać, aby dojść do Kroku Dwunastego. Jeśli naprawdę podchodzę do zdrowienia jeden dzień na raz, wtedy jest w porządku zacząć od nowa i wierzyć, że nawet wpadki są doświadczeniem, z którego mogę czerpać naukę.

Dziś żyję bieżącą chwilą, wiedząc, że moja Siła Wyższa wskazuje mi drogę.
