20 listopad

a 
PORZUCENIE

 Horror tej „śmierci" – śmierci mojej „miłosnej" relacji z Lenore – polegał na tym, że cała koncepcja mnie samego, wynikająca z bycia częścią Lenore, także umierała. Moje rozumienie „ja" wywodziło się z mojego rozumienia „my". Nie miałem żadnej pozytywnej, własnej i niezależnej koncepcji samego siebie. — Tekst Bazowy SLAA, str. 16

 Słyszałam, jak ktoś mówił na mityngu: „Porzuciłem siebie, abym nie został porzucony przez osobę z którą jestem w związku”. W tamtych czasach byłam tak bardzo uzależniona od miłości, że mogłam ciągle sprawdzać wiadomości i ignorować swoje życie. Patrząc wstecz, zdałam sobie sprawę, że porzucałam swoje potrzeby, aby nie zostać porzuconą. To była długa i trudna lekcja. Prawda jest taka, że ​​nigdy nie potrafiłam być obecna, bo jeśli byłam w związku – nie byłam przy sobie. Spędzałam mnóstwo czasu przygotowując się i robiąc wszystko, aby ktoś mnie zauważył. Gdy tylko mojego partnera nie było w pobliżu, gubiłam się we własnych myślach i nie byłam obecna dla siebie. Będąc 21 lat w SLAA pracowałam bardzo ciężko i dziś moje relacje z mężczyznami, kobietami oraz rodziną są zupełnie inne. Są zdrowe. Mogę być zadowolona ze zdrowej, pełnej miłości rozmowy telefonicznej czy wymiany zdań i nie muszę lgnąć do kogoś ani kurczowo się go trzymać. Nie muszę się już obawiać porzucenia. Mam siebie, Siłę Wyższą i SLAA, na których mogę polegać. Nie traktuję już tego osobiście, gdy ktoś ma potrzebę odejść. Żyję swoim życiem i pozwalam innym żyć ich własnym życiem.

 Każdego dnia stawiam czoła moim lękom wiedząc, że moja Siła Wyższa jest ze mną.
