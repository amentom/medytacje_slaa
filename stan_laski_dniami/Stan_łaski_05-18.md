18 maja

PRZEBUDZENIE DUCHOWE

To duchowe przebudzenie było samo w sobie skutkiem sięgnięcia dna i poddania się, odnalezienia wiary, wykonania realnego przebadania naszej przeszłości i naszego charakteru, rozwinięcia pogłębionej relacji z Bogiem, zaakceptowania odpowiedzialności za wpływ naszego uzależnienia od seksu i miłości na innych, uświadomienia sobie problematycznych obszarów w naszym życiu i podjęcia decyzji o konstruktywnym ich rozwiązywaniu, dokonywania zadośćuczynienia oraz sięgania do dziedziny ducha poprzez regularną modlitwę i medytację, aby znaleźć się w bliższej łączności ze źródłem przewodnictwa i łaski. — Tekst Bazowy SLAA, str. 132

Czasami ludzie kojarzą duchowe przebudzenie z przeżyciem duchowym, które następuje nagle niczym błyskawica. Gdy tylko uzyskają pokorę do tego stopnia, by pracować nad Krokami, oczekują, że Siła Wyższa usunie wszystkie ich problemy. Dla niektórych ludzi może to być ich doświadczenie. W moim przypadku potrzeba było czterech lat pracy nad Krokami, zanim stałem się gotowy wierzyć i uczyć się ufać Sile Wyższej. Potrzebowałem spędzić następne 14 lat na dalszym rozwoju. Ale ten moment w umyśle uzależnionego, jakim byłem, gdy uświadomiłem sobie, że Bóg istnieje, był magiczny. To zmieniło mnie z człowieka obłąkanego o samobójczych skłonnościach, w trzeźwą, odpowiedzialną i wypełnioną pokojem osobę. Moje przebudzenie duchowe oczyściło tę ciemność i chcę zrobić wszystko, co w mojej mocy, aby pozostać przebudzonym.

 Dzisiaj jestem wdzięczny, że mogę służyć innym dzięki mojemu przebudzeniu duchowemu.
