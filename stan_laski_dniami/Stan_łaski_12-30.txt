30 grudnia

POWIERZANIE

 Zrozumieliśmy, że jeśli nie jesteśmy zdolni, aby sami sobie przepisać lekarstwo na uzależnienie od seksu i miłości, to lepiej będzie dla nas powierzyć „naszą wolę i nasze życie” Bogu, tak jak Boga pojmujemy, nawet jeśli nie wiedzieliśmy, co w wyniku tego mogło się wydarzyć. — Tekst Bazowy SLAA, str. 105

 Jak możemy powierzyć naszą wolę? Jasne instrukcje, jak stać się do tego gotowym są podane w Kroku Trzecim. Najpierw sprawdzamy, gdzie nasze przekonania były błędne (odnośnie relacji, osobistych postaw wobec życia i wartości). Następnie trzymamy się z dala od nałogowych uwikłań i modlimy się. Modlimy się, kiedy wstajemy rano, a kiedy kładziemy się spać wieczorem, dziękujemy w modlitwie za przeżyty dzień. Kiedy już jesteśmy na ścieżce powierzania, często będziemy atakowani przez wątpliwości, lęki i tęsknotę – głosy, które mówią nam o powrocie do starego życia. Możemy pozostać na ścieżce świadomego kontaktu z Siłą Wyższą, tak jak ją pojmujemy, dzieląc się na bieżąco na mityngach SLAA oraz poświęcając czas na refleksję w samotności, by uzyskać wgląd w siebie i swoje uzależnienie. Wgląd zyskujemy poprzez gruntowny Krok Czwarty. Ale może również pochodzić ze snów, psychoterapii, medytacji lub wypowiedzi na mityngach. Gdy już przestaniemy tracić naszą energię na uzależnienie i zamiast tego zwrócimy się ku Sile Wyższej, będziemy w stanie uzyskać zdolność do wnikliwej oceny sytuacji.

 Siło Wyższa, pomóż mi dzisiaj dostrzec i realizować Twoją wolę a nie moją.
