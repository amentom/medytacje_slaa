
# 18 września

## Odwaga

> Odwagi, abym zmieniał to, co mogę zmienić. — Tekst Bazowy SLAA, str. 105

Moje kompulsywno-nałogowe uczucia zawsze pojawiają się w tym samym momencie, w którym doświadczam bólu. Przeczekanie bólu jest aktem odwagi. Kiedyś myślałem, że mam odwagę, gdy robiłem niebezpieczne rzeczy bez myślenia. Ale większość moich działań tak naprawdę wynikała z lęku. Odwaga w trzeźwości oznacza dla mnie bycie uczciwym, nawet jeśli boję się, że ktoś mnie zostawi, jeśli będę tak postępować. Oznacza, że otwarcie dzielę się na mityngu uzależnionych od seksu i miłości, nawet jeśli obawiam się, że ktoś mnie osądzi lub zrani. Przyjmuję bolesne uczucia, nawet jeśli boję się, że to mnie złamie. Już nie uciekam ani się nie znieczulam. Świadomość, że mogę polegać na Sile Wyższej, daje mi siłę, by przejść przez lęk, zamiast uruchamiać się z jego powodu. Uciekałem od moich uczuć w przeszłości. Wygląda na to, że mam większą tolerancję na ból fizyczny niż ból emocjonalny. Lęk przed utratą tego, co mam, albo przed nieotrzymaniem czegoś, co uważam, że jest mi potrzebne, już mnie nie paraliżuje. Z SLAA i moją Siłą Wyższą czuję się bezpiecznie wiedząc, że mam wszystko, czego mi potrzeba.

Posiadam odwagę, by zmienić dzisiaj to, co mogę zmienić.
