9 stycznia

PIĄTA CECHA CHARAKTERYSTYKI

 Czujemy się puści i niekompletni, kiedy nie jesteśmy w związku. Pomimo tego, że boimy się bliskości i zaangażowania, to stale poszukujemy związków i kontaktów seksualnych. — Główne Dokumenty SLAA, „Charakterystyka Uzależnienia od Seksu i Miłości”

 Społeczeństwo często wmawia nam, że jesteśmy niekompletni, jeśli jesteśmy sami. Mamy w sobie wielką pustkę, którą tylko Siła Wyższa może wypełnić. Bycie sam na sam w moim mieszkaniu z moimi szalonymi myślami było nie do zniesienia w pierwszym roku trzeźwości. Ale nie musimy być sami, skoro mamy mitingi oraz Wspólnotę – miejsce gdzie możemy pójść. Mamy też osoby do których możemy zadzwonić. Możemy obawiać się bliskości i zaangażowania. W końcu odsłanianie swojej bezbronności w sytuacjach intymnych w przeszłości zazwyczaj prowadziło do bolesnych przeżyć. Co więcej, zaangażowanie brzmi jak więzienie dla osoby uzależnionej od seksu i miłości. Lecz interakcje międzyludzkie z innymi członkami Wspólnoty oraz naszym sponsorem, a także zaangażowanie w służbę mogą pomóc nam poczuć się bardziej komfortowo tak z bliskością, jak i z zaangażowaniem. W SLAA odkryliśmy, że ciągłe poszukiwanie związków i kontaktów seksualnych nie przynosi nic poza wewnętrzną dezintegracją, podczas gdy poszukiwanie świadomego kontaktu z Siłą Wyższą przynosi pogodę ducha.

 Przyjmuję z akceptacją bliskość i samotność. Dzisiaj będę się modlić i medytować, kiedy poczuję się samotny i wiem, że będzie mi dobrze w towarzystwie mojej Siły Wyższej.
