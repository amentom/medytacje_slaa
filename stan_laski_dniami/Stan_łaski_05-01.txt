1 maja

Krok Piąty

"Wyznaliśmy Bogu, sobie i drugiemu człowiekowi istotę naszych błędów". — Główne Dokumenty SLAA, „Dwanaście Kroków SLAA”

Dlaczego tak ważne jest, aby zrzucić z siebie ciężar, by niepochlebne prawdy o tym, kim jesteśmy, zostały ujawnione drugiemu człowiekowi? Niektórzy z nas mogą pamiętać czasy, kiedy dzieliliśmy się bardzo osobistymi informacjami z ludźmi, których ledwo znaliśmy, z powodu nieustannej potrzeby zwentylowania się, aby zmniejszyć napięcie wynikające z poczucia winy lub bólu. Inni spośród nas odczuwali potrzebę, aby na wczesnym etapie zdrowienia poinformować wszystkich ludzi, których kochali, że cierpimy na coś, co nazywa się uzależnieniem od seksu i miłości i dlatego zachowywaliśmy się tak źle. Ale Kroki są uporządkowane w kolejności nie bez powodu. Musimy najpierw przyznać się do naszego problemu, powierzyć naszą wolę Sile Wyższej i zrobić inwenturę, zanim naprawdę będziemy gotowi ujawnić prawdę o sobie komuś innemu. Z ulgą rodzącą się podczas przechodzenia w pokorze przez Krok Piąty ze sponsorem (lub inną zaufaną osobą), uczymy się tego, jak się odsłonić i pokazać swoją wrażliwość. Uczymy się być szczerym wobec drugiego człowieka. Jest to praktyka, którą możemy zastosować podczas każdego spotkania, jakie będziemy mieć w przyszłości. Uczciwe prezentowanie siebie to obce nam doświadczenie, ale dzięki Krokowi Piątemu zbliżamy się do bezwzględnej osobistej uczciwości w każdym aspekcie naszego życia.

Przyznaję się do swoich wad ludziom, którym ufam.
