
# 14 lutego

## Wspólnota Augustyńska

> Augustyn z Hippony był prawdopodobnie jednym z nas, o czym wiedzą czytelnicy Wyznań (...) dynamika historii Augustyna, jego życie wewnętrzne i zmagania ze sobą, nie pozostawiały w nas wątpliwości, że zrozumiałby nas i czułby się pomiędzy nami dobrze. — Tekst Bazowy SLAA, str. 169.

Krążyły pogłoski, że Augustyn w młodości miał wiele romansów i wierzył, że ludzie mają naturalną skłonność do grzechu. Jego słynna modlitwa brzmi: „Daj mi czystość i umiarkowanie, ale jeszcze nie w tej chwili."[^1] Niektórzy mogą się martwić, że nazwanie SLAA „Wspólnotą Augustyńską” może zostać uznane za przynależność religijną. Tekst Bazowy wyjaśnia powody, dla których pierwsza grupa do naszej nazwy dodała „Wspólnota Augustyńska”. Miejsca spotkań często napotykają na trudności w przypadku grup mających w tytule słowo „seks”. Otrzymanie przesyłki pocztą od Wspólnoty Augustyńskiej zwraca znacznie mniej uwagi ze strony nadmiernie spostrzegawczych doręczycieli i wścibskich sąsiadów niż opisanej „uzależnieni od seksu i miłości”. Nawet nasz Tekst Bazowy nie ma już nazwy na okładce. Chociaż większość z nas była buntownikami przez całe życie, musieliśmy znaleźć sposób jako grupa, aby prosperować w społeczeństwie. Ze sceptycyzmem i strachem musieliśmy poradzić sobie w dorosły sposób. Bycie we Wspólnocie wiąże się z odpowiedzialnością, jaką mamy wobec niej. Kiedy ludzie na początku istnienia SLAA potrzebowali zapewnić bezpieczeństwo, dostosowali do swoich potrzeb określenie Wspólnota Augustyńska, a ostatecznie zaczęli używać obu nazw. Zdobycie zaufania i szacunku wymaga czasu i właśnie to jest sposób w jaki to uzyskali.

Dziś wierzę, że moja Siła Wyższa ma plan. Więcej zostaje ujawnione, gdy pozostaję na drodze zdrowienia.

[^1]: Augustyn z Hippony, *Wyznania*, 8:7.
