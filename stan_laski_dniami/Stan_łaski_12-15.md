15 grudnia

ŻYCIE PRZESZŁOŚCIĄ

 Nasze uczucia w stosunku do [osób, które kochaliśmy] często przybierały w czasie odstawienia blask sentymentalizmu i idealizowania, zwłaszcza gdy eks-małżonkowie albo partnerzy żyli z daleka od nas. Nie myśleliśmy wtedy o tych dawnych, chronicznych, a być może mgliście pamiętanych zakłóceniach w komunikacji, które upośledzały wówczas nasze funkcjonowanie. — Tekst Bazowy SLAA, str. 190

 Chociaż dobrze jest wyciągać naukę z przeszłości, to jako osoby uzależnione od seksu i miłości nauczyliśmy się niewłaściwych rzeczy. Wielu z nas nadal żyje w tamtych czasach, próbując chronić swoje wewnętrzne dziecko przed zranieniem i porzuceniem. Jednak teraz jesteśmy dorośli i żyjemy w teraźniejszości. Przeszłość nie jest już naszą rzeczywistością. Nie jesteśmy tak bezsilni jak byliśmy kiedyś. Możemy zaopiekować się naszym zranionym wewnętrznym dzieckiem i jednocześnie zadbać w tym procesie o rozwój siebie jako dorosłego. Teraz zajmujemy się tym, co jest bezpośrednio przed nami. Bóg troszczy się o przyszłość i pomoże nam uwolnić się od przeszłości, jeśli mu na to pozwolimy. Ból i porzucenie z przeszłości wpędziły nas w uzależnienie. Nie odpuszczając przeszłości, porzucamy samych siebie. Inni kochają nas w teraźniejszości. Przeszłość stanowi jedynie małą część tego, kim jesteśmy. 

 Moja Siła Wyższa zmienia mnie w osobę żyjącą chwilą obecną i działającą z głębi serca.
