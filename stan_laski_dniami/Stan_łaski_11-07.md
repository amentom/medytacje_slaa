7 listopad

a
SAMOLUBNOŚĆ

 Mieliśmy rację, że znaczące życie to takie, które pełne jest miłości. Jednak wypaczyliśmy to poczucie znaczenia naszym egoizmem, nastawieniem bardziej na „branie” niż na „dawanie”, na „wydzieranie” zamiast dawanie swojego wkładu. Nie mogło być trwałego znaczenia w „miłości”, która stanowiła towar szybkiej konsumpcji na wolnym rynku. — Tekst Bazowy SLAA, str. 183

 Często zachowujemy się samolubnie, ponieważ jesteśmy w znacznym stopniu przepełnieni lękiem. Staraliśmy chronić się przed zranieniem. Lecz to permanentne skupianie się na sobie sprawiło, że straciliśmy perspektywę, a w konsekwencji więź z innymi. Próbując zaspokoić swoje potrzeby, byliśmy tak zaślepieni egoizmem, że w rezultacie odpychaliśmy innych od siebie. To sprawiło, że byliśmy jeszcze bardziej samotni i zdesperowani. Samolubność to samotne dążenie. Możemy czuć się tak zniszczeni i bezwartościowi, że musimy agresywnie zabiegać o zaspokojenie naszych potrzeb. Jedynym poszukiwaniem, jakie potrzebujemy uczynić, jest szukanie naszej Siły Wyższej. Bóg kocha nas bezwarunkowo. Wszystko, co musimy zrobić, to poprosić o pomoc. Wkrótce zdajemy sobie sprawę, że kiedy szukamy naszej Siły Wyższej, nasze własne potrzeby są zaspokajane znacznie lepiej, niż bylibyśmy kiedykolwiek w stanie zrobić to sami. Możemy prosić Boga i innych, aby pomogli nam być bardziej użytecznymi w spełnianiu woli Bożej. Samolubność w istocie zanika, gdy wzmacniamy nasz świadomy kontakt z Siłą Wyższą.

 Siło Wyższa, umocnij moje życie duchowe poprzez modlitwę i medytację.
