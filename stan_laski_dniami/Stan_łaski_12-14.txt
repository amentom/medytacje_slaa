14 grudnia

AKCEPTACJA SPOŁECZNA

 W relacjach z innymi rezygnujemy z egoistycznych pobudek, takich jak chęć zdobycia władzy i prestiżu. To otwierało nas na odkrywanie tego, co właściwie czyni wartościową każdą relację między ludźmi – osobistą, zawodową czy społeczną. Zauważyliśmy, że w relacjach, które łączą nas z innymi, otrzymujemy dokładnie tyle, ile sami daliśmy. — Tekst Bazowy SLAA, str. 133

 Pragnęłam akceptacji społecznej, ale czułam się jak kosmitka, która została porzucona na planecie Ziemia bez mapy. Za swoją niezdolność do nawiązywania relacji obwiniałam także innych: moi rodzice zbyt często przeprowadzali się, przemieszczając mnie po całym kraju; nie wpuszczali moich przyjaciół do domu; mój chłopak był kontrolujący i zazdrosny, więc nie mogłam chodzić na wydarzenia towarzyskie. Lista usprawiedliwień była długa. Ale kiedy naprawdę wejrzałam w siebie, zrozumiałam, że tylko szukałam sposobów, żeby się ukryć, ponieważ czułam, że nigdy nie będę akceptowana taka, jaka jestem. Moim sposobem na ukrycie się było zwykle znalezienie znieczulenia w fantazjach o związku, który mnie uratuje i zaspokoi wszystkie moje potrzeby. Nie potrzebowałam akceptacji społecznej, bo miałam Jego. Ale to nie była rzeczywistość. Jego w sumie nigdy nie było w niej dla mnie. Kiedy znalazłam SLAA i zaczęłam brać udział we wspólnocie oraz chodzić na spotkania towarzyskie, odnalazłam swoje miejsce. Mogłam być totalną ofermą albo rozsypywać się emocjonalnie, a ludzie i tak kochali mnie i rozumieli. Kiedy osiągnęłam trzeźwość i zaczęłam dawać coś od siebie społeczności SLAA, zaczęłam również otrzymywać akceptację ze świata zewnętrznego.

 Dzisiaj jestem zadowolona z tego, jaka jestem i akceptuję to, jak inni mogą mnie postrzegać.
