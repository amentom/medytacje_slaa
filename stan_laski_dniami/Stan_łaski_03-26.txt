26 marca

ŚWIADOMOŚĆ

 Nie zważając, jak dużo lepiej żyło nam się teraz, tęskniliśmy za naszą dawną nieświadomością. A w dodatku odkryliśmy, że nie potrafimy zamknąć drzwi do świadomości, gdy raz zostały już otwarte. Widzieliśmy - nawet czuliśmy - sporadyczne przebłyski dotyczące tego, jak mogłoby wyglądać zdrowe życie. — Tekst Bazowy SLAA, str. 106

 Świadomość sprawia trudność ludziom, którzy opierają swoje życie na szukaniu sposobów na znieczulenie się. Może być ona bolesna. I może być też nieosiągalna, gdy nasza choroba tak dobrze ją maskuje, wmawiając nam kłamstwa. Pielęgnowałam tak wiele różnych osobowości w mojej chorobie, by móc się dostosować i zdobyć uwagę, której tak bardzo potrzebowałam. Czasami moje kłamstwa były tak zawoalowane, że nawet nie wiedziałam, że kłamię. Kroki od Piątego do Siódmego wyciągają nas na zewnątrz kryjówek naszych umysłów. W Czwartym Kroku wyciągamy te sytuacje na światło dzienne i poświęcamy im uwagę - doprowadzając je do świadomości nas samych i Boga. Kiedy w Piątym Kroku mówimy o tym drugiemu człowiekowi, dowiadujemy się jeszcze więcej. Spisując swoje wady na papierze, otrzymujemy dar poznawania siebie i swoich wzorców. Jesteśmy zdolni poruszać się, zachowując przytomność odnośnie tego, co się dzieje wokół nas. Kiedy weszłam w związek, musiałam jeszcze bardziej popracować nad swoją świadomością. Zdrowa osoba jest uczciwa i ma granice. Przyznawanie się, że używałam wad charakteru było bolesne, ale chciałam, aby związek trwał dalej, więc przyznawałam się do błędów i pracowałam nad zmianą mojego zachowania. Moja sponsorka często mawiała: „Nieustanna czujność to cena, jaką płacimy za trzeźwość”.

 Dzisiaj weryfikuję moje wady charakteru. I jestem wdzięczna, że stałam się świadomą osobą.
