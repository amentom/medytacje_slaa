18 marca

TRADYCJA DWUNASTA

 Anonimowość stanowi duchową podstawę wszystkich naszych Tradycji, przypominając nam zawsze o pierwszeństwie zasad przed osobistymi ambicjami. — Główne Dokumenty SLAA, „Dwanaście tradycji”

 Być może największą przeszkodą w uzyskaniu pomocy w naszym uzależnieniu jest strach przed zdemaskowaniem. Jak możemy być pewni, że kiedy wejdziemy na mityng, nie zobaczymy kogoś, kogo znamy? Nie możemy być pewni. Ale jeśli natkniemy się na duchy naszej przeszłości, możemy być pewni, że siedzą na tym mityngu, ponieważ również chcą ulgi w bólu uzależnienia. Ujawnienie tożsamości osoby uzależnionej może wyrządzić wiele szkód w jej życiu osobistym, zawodowym i społecznym. Z tego powodu szanujemy anonimowość naszych znajomych ze wspólnoty i prosimy, aby również uszanowali naszą. Musimy także zachować anonimowość ze względu na wspólnotę. Jeśli głosimy cuda SLAA na poziomie publicznym, a następnie cierpimy z powodu wpadki lub nawrotu, może tym samym ucierpieć wiarygodność całego programu. Dwanaście Kroków i Dwanaście Tradycji AA stwierdza, że anonimowość to „pokora w działaniu”. Szukamy zdrowienia dla nas samych, a nie dla uznania. Zachowując swoją anonimowość jak też innych, zapewniamy integralność Wspólnoty SLAA, aby nadal istniała dla uzależnionego, który wciąż cierpi.

 Zachowuję anonimowość swoją i innych we Wspólnocie, tak jak oni zachowaliby anonimowość w stosunku do mnie.
