28 września

PIERWSZA OZNAKA ZDROWIENIA

 Każdego dnia staramy się rozwijać więź z Siłą Wyższą, wiedząc, że nie jesteśmy osamotnieni w naszych wysiłkach na rzecz zdrowienia z uzależnienia. — Główne Dokumenty SLAA, „Oznaki zdrowienia SLAA”

 Dlaczego miałbym chcieć budować codzienną relację z czymś, w co nie wierzę? Przyszedłem na mityngi SLAA w najlepszym razie jako agnostyk. Chodziłem na mityngi każdego dnia. Próbowałem także rzucić palenie i picie. Zmusiło mnie to do rozwijania relacji, ponieważ musiałem odmawiać modlitwy, które odmawiali wszyscy inni, albo ryzykować, że będę wyglądać głupio (okropne dla osoby uzależnionej od seksu i miłości) lub gorzej – ryzykować, że ktoś mi to wytknie. Odmawiałem więc modlitwy, nie wierząc w nie, a czasem buntując się w myślach. Ale dzień, w którym zacząłem zdrowieć, nadszedł wtedy, gdy zacząłem się zastanawiać, czy moje modlitwy mogą być rzeczywiście słyszane przez coś, co jest obecne we wszechświecie. Być może wszyscy ci ludzie trzymający się za ręce i modlący się razem byli siłą, która może uzdrawiać. Osoba obok mnie prawdopodobnie również zmagała się z koncepcją Boga. Mogłem po modlitwie porozmawiać z ludźmi i poznawać ich metody dochodzenia do wiary w Siłę większą niż oni sami. Kiedy kontynuowałem to wystarczająco długo, w końcu nawiązałem relację z Siłą Wyższą i zacząłem trzeźwieć.

 Doświadczam uzdrowienia poprzez uczestnictwo w mityngach, modlitwę i medytację.
