
# 18 sierpnia

## Zakończenie

> To życzenie zrobienia porządków w pełnych bałaganu, niekompletnych uczuciach, tak powszechnych w naszych uzależniających relacjach, mogło skutkować tylko ponownym „zapadnięciem się w eter” naszego uzależnienia. Oczywiście, często konieczne było zerwanie niektórych relacji lub przeciwnie – naprawienie sytuacji dotyczących innych już na początku drogi trzeźwienia. W takich przypadkach uznawaliśmy, że najbezpieczniejsze jest napisanie prostego listu do tych ludzi. — Tekst Bazowy SLAA, str. 122

Powiedziałem mojemu sponsorowi, że muszę porozmawiać z obiektem mojej obsesji po raz ostatni, aby zakończyć znajomość. Powiedział: „To koniec. Oto twoje zakończenie”. Nie muszę wracać do mojej choroby po raz ostatni z jakiegokolwiek powodu. Życie jest nieprzewidywalne. Czasami jedynym sposobem na zakończenie relacji jest zrobienie inwentury odnośnie tej relacji i zastosowanie Kroków oraz powierzenie tego Sile Wyższej. Potrafię udzielić sobie asertywnych odpowiedzi, gdy wkradają się wątpliwości co do zakończenia związku. Ale bez względu na to, co powiem lub zrobię, aby zakończyć relację, tęsknota może utrzymywać się latami i pojawiać się, gdy najmniej się tego spodziewam. SLAA odbiera moc wspomnieniom i daje nam narzędzia, dzięki którym możemy trzymać się z daleka, gdy zachodzi taka potrzeba. Staram się nie wchodzić w „a co by było, gdyby”. Ta fantazja sprawia, że otwieram drzwi do sytuacji, którą najlepiej uznać za zakończoną. Uleganie iluzji, że mógłbym sprawić, by to zadziałało, jest jedynie buntem samowoli. Jeśli szukam woli Boga, mogę trzymać się z daleka od destrukcyjnej relacji jeden dzień na raz.

Moja Siła Wyższa ma na sercu moje dobro i zapewnia mi wszelkie wskazówki, których potrzebuję.
