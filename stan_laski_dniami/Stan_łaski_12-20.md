20 grudnia

EMPATIA

 A jednak byłem tutaj, nie uruchamiając się w uzależnieniu, próbując dotrzeć do innych osób, z którymi mogę podzielić się świadomością o moim uzależnieniu. Towarzyszyło temu wspaniałe uczucie ciepła w odkrywaniu, doświadczaniu i dzieleniu wspólnych więzów z tym [gronem] ludzi. — Tekst Bazowy SLAA, str. 54

 Trudno mi było zrozumieć lub poczuć, co przeżywa drugi człowiek w czasie, gdy się uruchamiałem, ponieważ byłem tak bardzo skupiony na sobie. Nigdy nawet nie zauważałem i nie obchodziło mnie, co czuje druga osoba, dopóki nie dotyczyło to mnie. Możliwość siedzenia na mityngu i słuchania otwartych i szczerych wypowiedzi innych niezmiernie mi pomogła. Słyszę, jak ludzie mówią o rzeczach, których sam doświadczałem, i utożsamiam się z nimi. Nawet jeśli nie doświadczyłem konkretnie tego, o czym mówią, zazwyczaj odczuwałem tego samego rodzaju uczucia. Czasami mam wrażenie, że moja empatia idzie za daleko i jestem przygnębiony przez resztę dnia lub płaczę, kiedy nie mam takiego zamiaru (w końcu próbuję uzdrowić moje współuzależnienie). Ale zdałem sobie sprawę, że jeśli tak się dzieje, oznacza to tylko, że na powierzchnię wypływają emocje, na które muszę zwrócić uwagę. Gdy dzielę się smutkiem na mityngu pełnym ludzi, którzy potrafią współczuć, pojawia się mnóstwo wspierającej energii.

 Współodczuwam z innymi i jestem wdzięczny, że mogę odnaleźć się w ich doświadczeniach.
