6 lipca

ANOREKSJA TOWARZYSKA

 Niektórych z nas przytłaczają sytuacje towarzyskie. Inni z nas czerpią „haj”, utrzymując relacje towarzyskie z bardzo wieloma osobami tylko po to, by unikać w ten sposób prawdziwej bliskości z kimkolwiek. — z ulotki „Anoreksja: seksualna, towarzyska, emocjonalna”

 Przed SLAA myślałem, że moja zdolność do bycia towarzyskim jest zaletą. Nie zdawałem sobie sprawy, że jest to również odrębny aspekt mojej choroby. Koncepcja doznawania „haju” lub „kopa” w towarzystwie mnie zszokowała. Na początku myślałem, że to absurd. W końcu dowiedziałem się, że „haj”, jaki osiągałem dzięki kontaktom towarzyskim, pochodził z uwagi innych, której pragnąłem, aby wypełnić pustkę, którą odczuwałem w środku. Intymność z jedną osobą była zbyt przerażająca. Miałem nawet trzech sponsorów, więc nie musiałem wszystkiego opowiadać jednej osobie. Mogłem dzielić to na odpowiednie części. Dzięki zasadom programu byłem w stanie pozwolić trzeźwości, Krokom i mojej Sile Wyższej uzdrowić i wypełnić tę pustkę, abym mógł doświadczyć prawdziwej bliskości z innymi. Ale nawet wtedy mogłem chodzić na imprezy SLAA i ta bliskość też mnie wykańczała. Wcześnie, zanim zabawa się rozkręciła, mogłem dostać bólu głowy i musiałem wracać do domu. Dziś sprawdzam swój poziom dbania o siebie. Czy naprawdę jestem zmęczony, czy też moja anoreksja chce, żebym się izolował? O wiele łatwiej jest przebywać wśród ludzi, kiedy odpuszczam perfekcjonizm i lęki wypływające z wad charakteru i pozwalam Sile Wyższej zająć się moją anoreksją towarzyską.

 Siło Wyższa pomóż mi dziś doświadczać prawdziwej miłości i bliskości.
