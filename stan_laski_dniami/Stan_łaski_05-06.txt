6 maja

DAR PRZEBACZENIA

Nie mogliśmy przebaczyć innym, uzależniając to od tego, czy odkupili swoje winy albo czy naprawili własne błędy. Musieliśmy im wybaczyć, ponieważ podobnie jak my, sami byli chorzy i cierpiący oraz przypuszczalnie świadomie nie wybrali, aby takimi być. — Tekst Bazowy SLAA, str. 120

Przebaczenie nigdy nie wydawało mi się darem przed moim zaangażowaniem w program Dwunastu Kroków. Wydawało się to słabością, którą inni mogą wykorzystać. Myślałem, że powstrzymywanie się od przebaczenia dawało mi jakąś moc. Ale to tylko wysysało moją energię i szkodziło mojej zdolności odczuwania emocji. Kiedy zatracam się w urazie, jestem bardziej podatny na uruchomienie. To strata czasu. Odkąd zacząłem pracować nad Krokami Ósmym i Dziewiątym widzę, że przebaczenie jest darem zarówno dla dającego, jak i otrzymującego. Kiedy odpuszczam urazę i gniew, uwalniam się od obsesji. Ta obsesja nie ma już mocy, wywoływania we mnie silnego stresu i pchania mnie do zachowań autodestrukcyjnych. Kiedy wróciłem do mojej przeszłości, pisząc mój Czwarty Krok i uwolniłem się od wielu uraz, przechodząc przez Kroki od Piątego do Siódmego, poczułem, jak ciężar wszystkich tych szkodliwych uczuć mnie opuścił. Zadośćuczynienie pomogło mi zobaczyć, że inni nie byli całkowicie winni, miałem udział prawie we wszystkim, co mi się przydarzyło. Kiedy inni mi wybaczyli, zdałem sobie sprawę, że nie jestem okropną osobą, tylko człowiekiem.

 Daję i przyjmuję dar przebaczenia tak często, jak to możliwe.
