31 sierpnia

CZWARTA OZNAKA ZDROWIENIA

 Uczymy się unikać sytuacji, które mogą nam zagrażać w sensie fizycznym, moralnym, psychicznym lub duchowym. — Główne Dokumenty SLAA, „Oznaki Zdrowienia SLAA” 

 Unikać ryzyka? Dlaczego miałbym chcieć to robić? W czasie czynnego uzależnienia żyłem dla tej dawki adrenaliny, wynikającej z ryzykownych sytuacji. To właśnie z tego powodu ludzie skaczą z samolotu, prawda? Nie mają pewności, że ich spadochron na pewno się otworzy. Kiedy, dzięki mojemu intelektowi, zmniejszałem ryzyko w różnych sytuacjach, wtedy uzyskiwałem dodatkowy bonus w postaci wzmocnienia ego. Dobrze było poklepać się po ramieniu, gdy udało mi się uniknąć konsekwencji za pomocą kłamstw. Kiedy jednak ryzyko utraty życia stało się całkiem realną konsekwencją mojego uruchamiania się, musiałem przyznać, że mam problem. Dopiero gdy zacząłem chodzić na mityngi SLAA, zdałem sobie sprawę, że sytuacje ryzykowne pod względem moralnym, psychologicznym i duchowym mogą mnie również zabić. Moralność i duchowość zdawały się iść ze sobą w parze, ja zaś nie miałem nic z tych „boskich przymiotów”. Chciałem powiedzieć, że jestem wolnym i niezależnym duchem. W rzeczywistości jednak byłem samotnym, nieszczęśliwym i znęcającym się nad sobą człowiekiem. Ryzykowne sytuacje zawsze wiązały się z kimś, kto (w moich fantazjach) miał mnie uratować. SLAA nauczyło mnie, jak oddzielać fantazję od rzeczywistości i kierować się w inną stronę, jeśli sytuacja mogłaby mnie skrzywdzić. Zajęło to lata pracy i wymagało mnóstwo wsparcia, ale w końcu udało mi się odstawić narkotyk adrenaliny oraz ego i unikać ryzykownych sytuacji.

 Dzisiaj szukam zdrowych sytuacji, które wzmacniają moją duchowość.
Wrzesień
