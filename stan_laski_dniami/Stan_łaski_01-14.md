14 stycznia

TRZEŹWOŚĆ

 Żyliśmy w teraźniejszości, daną chwilą i odkrywaliśmy, że rzeczywiście jesteśmy w stanie działać w ten sposób przez bieżącą godzinę lub przez poranek, lub przez dany dzień. Odkrywaliśmy także, że sprawia nam radość zakończone sukcesem wytrwanie na naszej drodze przez każdy 24-godzinny okres. — Tekst Bazowy SLAA, str. 142-143

 Niektórzy z nas rozpoczęli naszą podróż w SLAA od nagłego zerwania z nałogiem. Przetrwaliśmy burzę odstawienia, zwracając się do naszego sponsora, gdy potrzebowaliśmy wskazówek. Niektórzy z nas musieli zaliczyć wpadki jedną za drugą, regularnie odbierając żeton pragnienia – jednego dnia trzeźwości, aż w końcu byliśmy w stanie pozostać na prostym kursie trzeźwości. Niezależnie od tego, jaką ścieżkę obieramy, ważne jest, abyśmy nie tracili jej z pola widzenia, byli otwarci na proszenie o pomoc i byli łagodni wobec siebie. Długą podróż trzeba pokonywać jedną milę na raz, tak jak trzeźwość można osiągnąć tylko jednego dnia na raz. Nie musimy się martwić, zastanawiając się, dlaczego nie zaszliśmy tak daleko, jak inni, porównując nasze wnętrze do wyglądu ich błyszczących, sportowych samochodów. Zdrowienie to nie wyścig. Im bardziej wyboista, powolna i trudna jest droga którą pokonujemy, aby zachować trzeźwość, tym bardziej satysfakcjonujący jest przełom w płynnym utrzymywaniu kursu, gdy w końcu wyjdziemy na prostą. Nieustawanie w otwartej łączności z naszą Siłą Wyższą oznacza, że choć nasza podróż może być trudna, to za zakrętem pojawią się także miłe niespodzianki.

 Dziś jestem trzeźwy, dzięki łasce Boga, nadal pracuję nad Dwunastoma Krokami i wyciągam pomocną dłoń do innych.
