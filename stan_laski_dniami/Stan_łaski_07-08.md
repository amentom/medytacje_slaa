8 lipca

WSPOMNIENIA

 W tej fazie zdrowienia odkryliśmy, że większość energii, którą dotychczas zużywaliśmy na uzależnienie, wypływała teraz na powierzchnię jako uczucia i wspomnienia, które pełne były znaczenia. Coraz więcej naszych dawnych schematów uzależnienia od seksu i miłości było ujawnianych lub stawały się one dla nas wyraźne. — Tekst Bazowy SLAA, str. 107

 Spędziłam ostatnio miły wieczór z moim partnerem, a w radiu pojawił się kawałek klasycznej muzyki. Przypomniało mi to mój poprzedni związek. Chciałam uciec do sąsiedniego pokoju i obejrzeć telewizję, żeby się ukryć. Ale przypomniałam sobie, jak trudny był ten związek i jak bardzo byłam w nim uzależniona, i zobaczyłam, jak piękny jest mój aktualny związek. Wspomnienia mogą albo wywołać we mnie tęsknotę za przeszłością i „powtórkę scenariusza”, albo uświadomić mi moje wady charakteru i błędy. Przed trzeźwością wybierałam tęsknotę, nawet jeśli była to fantazja. Byłam uzależniona od tego rodzaju bólu emocjonalnego. Teraz, kiedy praktykuję dbanie o siebie i potrafię rozpoznać zachowania autodestrukcyjne, mogę albo wyrwać się z tkwienia w tęsknocie, konfrontując ją z rzeczywistością, albo poprosić trzeźwych członków wspólnoty lub moją Siłę Wyższą o pomoc. Kiedy wspomnienia pojawiają się nie wiadomo skąd, dostrzeżenie rzeczywistości może być trudne. Dlatego każdego dnia muszę ćwiczyć pozostawanie w rzeczywistości. Kroki Czwarty i Piąty dały mi narzędzia do tego, a Kroki Dziesiąty i Jedenasty pozwalają mi to praktykować.

 Utrzymuję w ryzach moje nałogowe wspomnienia, żyjąc w rzeczywistości.
