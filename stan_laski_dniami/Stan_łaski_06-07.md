7 czerwca

KOMPROMIS

 Zostaliśmy sami twarzą w twarz, próbując szanować potrzeby drugiej strony i tym sposobem dochodzić do kompromisu, który pozostawiałby oboje z poczuciem wygranej, a nie porażki [...] Jeśli staramy się zachowywać za wszelką cenę spokojną powierzchnię związku, zaczynamy uciekać od naszych własnych uczuć. — Tekst Bazowy SLAA, str. 86 i 90

 Kompromis może być zdrowy lub niezdrowy. Uzależnionemu od seksu i miłości trudno jest znaleźć równowagę i zdecydować, co jest zdrowym kompromisem, a czego unikać. Nie możemy zachować trzeźwości i jednocześnie — w imię kompromisu — sprzeniewierzyć się naszym wartościom. Kiedy rezygnujemy z naszych wartości, aby kogoś zatrzymać lub by uniknąć konfliktu, naruszamy naszą godność. Nawet niewielki uszczerbek godności z czasem pozostawia mnie tylko jako powłokę istoty ludzkiej, która nie potrafi już nawet rozpoznać swoich własnych uczuć. Ale jeśli uznam, że jest to potrzebne i dążę do kompromisu, muszę najpierw ustalić, czy sytuacja jest tego warta. Czy pomoże to związkowi jeśli nadmiernie zrezygnuję z siebie? Nie ma związku, jeśli moje poczucie własnej wartości jest tak zubożałe, że wszystko, co mogę zrobić, to powiedzieć „tak” na wszystko, nawet jeśli mi to zaszkodzi. Moje uczucia są tak samo ważne, jak uczucia drugiej osoby. Negocjacje mogą trwać wiecznie i wyglądać jak strata czasu. Jednak dzięki praktyce i nauce rozpoznawania zdrowego kompromisu zyskuję umiejętność, która ma wielką wartość w świecie i może ułatwić moje życie. Może być wiele pułapek idąc na kompromis, ale kiedy zrobi się go w trzeźwy sposób, jest wiele nagród.

 Dzisiaj zatrzymuję się i rozważam zalety i wady pójścia na kompromis.
