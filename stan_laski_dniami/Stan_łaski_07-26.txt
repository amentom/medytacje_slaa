26 lipca

DWUNASTA OZNAKA ZDROWIENIA 

 Dzięki zaangażowaniu w proces zdrowienia, każdego dnia jest nam przywracana równowaga umysłu. — Główne Dokumenty SLAA, „Oznaki zdrowienia SLAA”

 Słyszę to cały czas na mityngach – szalone zachowania wynikające z uzależnienia od seksu i miłości, które mogą doprowadzić nas do zamknięcia lub wysłać do szpitala psychiatrycznego. Ale największe szaleństwo tkwiło w moim umyśle, gdy byłem sam, próbując kontrolować tę chorobę. Kiedy uczestniczę w procesie zdrowienia, nie zostaję już sam na sam z szalonymi głosami w mojej głowie. Chodzi o rzeczy – gdzie głosy mojego uzależnienia podpowiadają mi, że naprawią sytuację – z czym borykam się każdego dnia. Te głosy to tylko moja choroba, która próbuje mnie utrzymać w stanie choroby. Dwunasta oznaka zdrowienia mówi „każdego dnia”, ponieważ każdego ranka muszę zacząć od nowa i kontynuować realizację mojego programu. Poranna medytacja, pisanie dziennika, czytanie literatury związanej z procesem zdrowienia lub telefonowanie do drugiego uzależnionego w programie pozwala mi dobrze rozpocząć dzień. Gdy staję w obliczu trudnych sytuacji, muszę zrobić wszystko, co w mojej mocy, by powstrzymać się od reakcji wypływających z moich wad charakteru. Staram się rozpoznać swój udział w tych sytuacjach tak szybko, jak to możliwe. Jeśli pozwolę sobie ugrzęznąć w zwodniczej fantazji, głosy uzależnienia znajdą drogę dostępu do mnie. Siła Wyższa i przyjaciele ze Wspólnoty mogą oczyścić z nich moją głowę.

 Uczestniczę dzisiaj w moim życiu, wkładając wysiłek w proces zdrowienia.
