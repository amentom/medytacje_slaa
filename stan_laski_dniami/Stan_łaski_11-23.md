23 Listopad

a
DŁUGO I SZCZĘŚLIWIE

 Odzwierciedleniem naszego związku, jaki przychodzi mi na myśl, jest roślina, która została przycięta w jednym miejscu, a potem puściła pędy w nowym, silniejszym kierunku. Korzenie rośliny pozostały dalej w tym samym miejscu, tylko rozwój, który wspierają jest prawidłowy, pełen energii. [...] na dzisiaj moja historia kończy się „żyli długo i szczęśliwie” ale według mojej własnej definicji. — Tekst Bazowy SLAA, str. 88-89 

 Zanim zaczęłam zdrowienie myślałam, że długie i szczęśliwe życie to fantastyczne marzenie, w którym mogę się znaleźć wraz z idealnym partnerem i wszystko będzie magiczne. Mogłabym spełnić wszystkie swoje marzenia. Nie zdawałam sobie sprawy, że prawdziwe „długo i szczęśliwie" oznacza równowagę w każdym zdrowym związku. Oznacza to, że czasami będzie dobrze, a czasami źle. To oznacza, że czasami sytuacje będą ekscytujące, a czasami po prostu nudne. Aby osiągnąć równowagę, muszę wejrzeć w siebie i zobaczyć, kim jestem i co wnoszę do mojego związku. Magiczne myślenie o odnalezieniu szczęśliwego życia i odpowiadające temu fantazje na temat tego, co będę mieć dzięki temu związkowi, są poza moją strefą wpływu. Zamiast tego muszę zajrzeć w głąb siebie i odnaleźć pogodę ducha dzięki mojej Sile Wyższej. To jest jedyna rzecz, która jest trwała. Te fantazje znikają jak bańka mydlana, gdy w związku pojawiają się problemy. Moja Siła Wyższa i program SLAA to solidny grunt, na którym mogę stanąć podczas każdej burzy i znaleźć bezpieczeństwo.

 Moje upragnione szczęśliwe życie jest darem trzeźwości.
