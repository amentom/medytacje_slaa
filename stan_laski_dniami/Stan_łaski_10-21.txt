21 październik

a
PRESJA OTOCZENIA 

 Kiedy czytaliśmy to, co sami napisaliśmy o sprawach, które się wydarzyły [nasz Krok Piąty], często mogliśmy przejrzeć własne wymówki i naszą potrzebę obwiniania innych. Wyraźnie widzieliśmy postęp naszej duchowej choroby oraz to, w jaki „wygodny sposób” działa nasza pamięć, dążąc do minimalizowania naszej własnej roli w bardziej bolesnych niepowodzeniach. — Tekst Bazowy SLAA, str. 108

 Dniem, w którym presja otoczenia się dla mnie zmieniła, był dzień, w którym wszedłem na mityng SLAA i zobaczyłem, że „fajni” ludzie to ci, którzy są trzeźwi. Nie zabiegali o względy, robiąc szalone rzeczy, żeby zaimponować innym. Ludzie ich podziwiali, ponieważ powstrzymywali się od uruchamiania. Odwracali się od znajomych, którzy namawiali ich, aby poszli do klubu ze striptizem lub zafundowali sobie przygodę na jedną noc. Zwykłem obwiniać presję otoczenia za swoje uruchamianie się. „Oni spowodowali, że to zrobiłem” było kiedyś dobrą wymówką w mojej głowie, ale jest to wyraźną oznaką mojego uzależnienia od seksu i miłości. Jeśli robię sobie krzywdę, żeby zaimponować innym, to moje uzależnienie od miłości przejmuje kontrolę nad moim życiem. Dziś unikam każdego, kto gloryfikuje uruchamianie się i skłaniam się ku tym, którzy mają pogodę ducha. Jeśli zauważę, że mają ukryte motywy, aby znaleźć partnera do uruchamiania się lub kogoś, kto usprawiedliwi ich nałogowe zachowanie, uciekam. Kroki Czwarty i Piąty pokazały mi, że nie mogę dalej obwiniać tych ludzi, jeśli jestem tak samo chory jak oni i nadal kręcę się wokół chorych zachowań (moich i ich). Obu stronom pomoże, jeśli odejdę od takiej sytuacji w poszukiwaniu trzeźwości.

 Dziś wzrastam z pozytywną energią w miarę jak angażuję się w trzeźwe zachowania.
