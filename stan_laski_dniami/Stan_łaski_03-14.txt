14 marca

OBIEKT OBSESJI 

 Na ogół nasze usprawiedliwienia brzmiały dla nas bardzo przekonująco: [...] „To szaleństwo nie rozmawiać z osobą, na której mi zależy”, „Mam takie samo prawo bywać w pewnych miejscach albo robić pewne rzeczy, jak on/ona” [...] „Nie widziałem/widziałam tej osoby od wielu dni [...] To musi oznaczać, że nie jestem uzależniony/uzależniona” [...] Dylemat polegał na tym, że nie uświadamialiśmy sobie, iż tworzyliśmy „intrygę”. — Tekst Bazowy SLAA, str. 141

 Kiedy po raz pierwszy podjęłam odwrotne działanie, aby uniknąć udania się w miejsce, gdzie myślałam, że spotkam się z moim obiektem, zabolało. Bolało tak bardzo, że skręcało mnie w samochodzie i właśnie w tym momencie uwierzyłam, że to prawdziwe uzależnienie. Była to chwila, gdy weszłam w swoje odstawienie. Mimo że nie mieliśmy kontaktu przez ponad rok, często zastanawiałam się, co by było, gdyby pojawił się i czekał pod moimi drzwiami. A jeśli by zadzwonił? Co bym powiedziała? Przed SLAA mogłam zadzwonić i wywołać jakiś dramat. Teraz mogę zadzwonić do mojej sponsorki i wyznać, jak bardzo tęsknię za moim obiektem. Mogę powiedzieć sponsorce, jak samotna się czuję. Czasami nam się wydaje, że byliśmy z dala od naszego obiektu przez tak długi czas, że teraz znów możemy sobie z tym poradzić lub że ta osoba się zmieniła, ale nie musimy wracać do związków, które sprawiają nam ból.

 Dziś trzymam się z daleka od obiektów moich obsesji. Wierzę, że Siła Wyższa zaplanowała dla mnie coś lepszego.
