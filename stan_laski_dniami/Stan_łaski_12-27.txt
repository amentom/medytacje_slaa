27 grudnia

PRZYGODNY SEKS

 Uśmierzałam mój lęk, smutek i pustkę mnóstwem przypadkowego seksu. [...] poszłam do łóżka – z chłopakiem spotkanym w pralni automatycznej, chłopakiem pracującym w sklepie z alkoholami, chłopakiem mieszkającym nade mną oraz z jego współlokatorem, mężczyzną, którego spotkałam, gdy popsuł mi się samochód. — Tekst Bazowy SLAA, str. 272

 Jeśli pominąć emocje w słowie „przygodny”, oznacza ono „nietrwały”. Wolałam takie relacje seksualne (z wyjątkiem sytuacji, gdy nie mogłam mieć ich wystarczająco dużo na zawołanie). Przyjęte przeze mnie przygodne nastawienie, uznawane za mój naturalny styl, stanowiło przykrywkę dla mojej społecznej i emocjonalnej anoreksji, pozwalając jej rozwijać się niezauważalnie przeze mnie. Kiedy w grę wchodzą emocje, przygodny oznacza zrelaksowany i beztroski. To uświadamia mi, że nigdy nie uprawiałam przygodnego seksu. Nigdy nie byłam zrelaksowana, gdy polowałam na kogoś – mój ulubiony narkotyk, który mógłby ukoić mój niepokój lub nieprzyjemne uczucia. Chociaż zachowywałam się beztrosko, w środku byłam cały czas pełna niepokoju. W mojej głowie kłębiły się najróżniejsze lęki, których nigdy nie dawałam po sobie poznać. Znieczulone uczucia wracały zazwyczaj z pełną lub większą siłą rano po takim spotkaniu. Bycie w ciągłym stanie potrzeby więcej, tylko po to, żeby poczuć się normalnie, nawet nie łagodzi lęku. Po latach trzeźwości w SLAA doszłam do wniosku, że wiele rzeczy w życiu może być przygodnych, ale dla mnie seks nie jest jedną z nich. Potrzebuję do tego pewnej dozy stałości i troski.

 Podchodzę do seksu jako kompletna i integralna osoba, zanim połączę się z inną osobą.
