
# 21 września

## Wspólne dobro

> Nasze wspólne dobro powinno być na pierwszym miejscu, zdrowienie każdego z nas zależy bowiem od jedności SLAA. — Główne Dokumenty SLAA, „Dwanaście Tradycji"

Jeśli grupa nie przetrwa, ja też nie przetrwam. Czasami muszę iść na kompromis. Mam wiele aspiracji. Ale jeśli te cele zaszkodziłyby grupie, muszę je porzucić. Tradycja Druga mówi, że nasza Siła Wyższa i sumienie grupy decydują o tym, co jest dobre dla naszego wspólnego dobra. Jeśli damy wciągnąć się w długie, przeciągające się spory o to, na co powinny zostać przeznaczone nasze pieniądze lub jaki powinien być format mityngu, ludzie staną się sfrustrowani i odejdą. Głosowanie sumienia grupy nie zawsze przebiega tak, jak bym chciał. Ale milczę, wiedząc, że grupa przemówiła i przyszłość pokaże, czy był to błąd, czy nie. Jeśli tylko mam wiarę, że możemy to razem rozwiązać, nie muszę przyjmować postawy wojowniczej. Muszę polegać na medytacji i modlitwie, aby móc pracować dla dobra wspólnoty z kimś, kogo nie lubię w Intergrupie lub na mityngu. Jeśli nie mogę tego zrobić, mogę pójść na inny mityng lub założyć własny. Nie muszę siać fermentu.

Odkładam na bok moje opinie na rzecz jedności we wspólnocie.
