13 lutego

PRZEKAZYWANIE POSŁANIA ZDROWIENIA, A NIE CIĘŻARU PROBLEMU
 Zasada podsumowująca - Krok Dwunasty - jest potwierdzeniem osobistego zdrowienia, przyjęciem osobistego zobowiązania do wprowadzania tych reguł w życie poprzez przekazywanie ich innym. I właśnie w tym odnajdywana jest i wyrażana prawdziwa miłość, która pochodzi od Boga, a która pozwala istocie ludzkiej dotknąć duszy drugiej istoty. — Tekst Bazowy SLAA, str. 7
 Przez wiele lat chodziłam do SLAA i nie mogłam wytrzeźwieć. Moja sponsorka zasugerowała mi, bym odpuściła sobie współpracę z moją podopieczną, gdyż przekazywałam jej po prostu swoje zamieszanie. Mimo to nadal proszono mnie o powiedzenie spikerki na mityngach. Każda z nich była w jakiś sposób zniekształcona. Przez jakiś rok płakałam wszędzie, gdziekolwiek się udałam. Dzisiaj z wieloletnią trzeźwością, licznymi służbami jakich się podjęłam i współpracy z podopiecznymi, przekazuję z wdzięcznością swoje doświadczenie, jak tylko mogę, ze względu na te wszystkie lata dzielenia się bałaganem na każdym mityngu. Pomimo całego bólu, przez który przechodziłam, ludzie na mityngach i tak mnie akceptowali i kochali. Tym właśnie jest dzisiaj dla mnie niesienie posłania. Byłam naprawdę zagubiona przez wiele lat, ale w SLAA i tak otrzymywałam miłość i dziś jestem szanowaną osobą, którą zawsze chciałam być. Ci weterani w zdrowieniu, którzy pamiętają mnie z tamtego czasu, potwierdzają siłę programu poprzez porównanie dawnej mnie z osobą zdrowiejącą, którą jestem dzisiaj. Obserwowanie mojej przemiany dawało im nadzieję. Widziałam ludzi z całkowicie zniszczonym życiem, którzy zdrowieli i stawali się liderami w świecie. To piękna rzecz, patrzeć, jak ludzie zdrowieją.
 Odpuszczam swoje ego i niosę posłanie zdrowienia.
