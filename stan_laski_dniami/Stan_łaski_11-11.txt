11 listopad

a 
ŻĄDZA

 Depresja narastała w miarę, jak podniecenie, oszukiwanie i intrygi coraz bardziej dominowały w moim życiu. To był rollercoaster lęku i pożądania. Jednak nie chciałam przestać, ponieważ odczuwanie dreszczu sekretnej przygody i zdobywanie nowych kochanków było w jakiś sposób satysfakcjonujące. — Tekst Bazowy SLAA, str. 212

 W czasach czynnego uzależnienia, znajomi z mojego kręgu postrzegali żądzę jako dobrą rzecz. Mieliśmy „żądzę życia". W mojej religii miała reputację grzechu ciężkiego, a to był dla mnie tylko kolejny powód, aby generalnie unikać religii. Dlaczego nie nazwać tego po prostu pragnieniem? Definiuje się to jako seksualne pragnienie. Kiedy osiąga pewien poziom, otrzymuje status żądzy. Ten poziom to punkt, w którym pochłania nas poszukiwanie kochanków (lub potrzeba uprawiania seksu z konkretną osobą). Punktem, w którym przeradza się to w uzależnienie, jest moment, w którym wszystko w naszym życiu zostaje zniszczone i po prostu nie jesteśmy w stanie powstrzymać obsesji. Tłumaczyłam sobie, że nie chcę przestać, bo związane z tym podekscytowanie łagodziło moją depresję, nadal miałam pracę, więc nie zrujnowało to całkowicie mojego życia. Jednak w przypadku osób uzależnionych od seksu i miłości ukrywamy tę wadę charakteru nawet przed sobą. Twierdzimy, że kogoś kochamy (i możemy nawet na pewnym poziomie w to wierzyć), aby móc ukryć żądzę w ciemnym zakamarku naszego umysłu. SLAA pomaga nam stanąć w prawdzie i zapobiegać zakradającej się żądzy.

 Poznaję świat przez pryzmat zdrowej seksualności, która wspiera moją trzeźwość.
