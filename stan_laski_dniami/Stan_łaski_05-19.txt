19 maja

TRADYCJA JEDENASTA

Nasze oddziaływanie na zewnątrz opiera się na przyciąganiu, a nie na reklamie. Musimy zawsze zachowywać osobistą anonimowość wobec prasy, radia, telewizji, filmu oraz pozostałych mediów. Ze specjalną troską musimy chronić anonimowość każdego członka naszej Wspólnoty. — Główne Dokumenty SLAA, „Dwanaście Tradycji”

 Wygląda na to, że nasza wspólnota wobec mediów publicznych podąża tą samą ścieżką co AA. W ciągu ostatnich kilku lat powstało sporo filmów o uzależnieniu od seksu i miłości. Są blogerzy i reporterzy, którzy wierzą w SLAA i przesłanie, które głosi. Strzegą oni anonimowości poszczególnych członków SLAA. Osoby niosące posłanie pozostają anonimowe dla ogółu społeczeństwa. We wspólnocie nie ma miejsca na osobiste ambicje. Nasza polityka rozwoju wspólnoty polega na przyciąganiu, a nie na reklamie. Miejmy nadzieję, że świat w końcu dostrzeże dobro, jakie przynosi SLAA. Rodziny widzą, jak ich bliscy zmieniają się na lepsze. Społeczności widzą, jak ludzie stają się produktywnymi członkami społeczeństwa. Musimy zadowolić się powolnym wzrostem. Chciałem wykrzyczeć z dachów dobro, jakie program SLAA zdziałał w moim życiu. Ale rezerwuje to dla nowoprzybyłych na mityngach i podczas sponsorowania, a nie dla ogółu publicznego. Przez lata widziałem mądrość tej Tradycji i staram się ją stosować w codzienności.

 Dziś praktykuję przyciąganie, a nie reklamowanie i strzegę anonimowości innych.
