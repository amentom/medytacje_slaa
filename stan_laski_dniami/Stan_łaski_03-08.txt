8 marca

UCZUCIA TO NIE FAKTY

 Abstynencja od uruchamiania się w naszych wzorcach uzależnienia odsłania nas na podatność na zranienie, czyli coś, czego desperacko próbowaliśmy unikać.
Zestaw do przetrwania odstawienia:
- Znajdź bezpieczne miejsce, gdzie możesz płakać, wściekać się, smucić lub osobę, przy której możesz to robić. Unikaj tłumienia uczuć. 
- Pamiętaj, że uczucia nie są faktami – nie umrzesz od nich. — z ulotki „ODSTAWIENIE: Brama do wolności, nadziei i radości”.

 Zanim rozpocząłem zdrowienie, uczucia kontrolowały każdy mój ruch. Mogłem wpaść w histerię dotyczącą związku, gdy czułem, że moje potrzeby emocjonalne nie są zaspokajane. Mogłem przestraszyć się, obawiając się porzucenia i wpaść w złość. Ogarniał mnie lęk. Mogłem mieć tak wiele uczuć, a niektórych z nich nie potrafiłem nawet zidentyfikować. Kiedy emocje rządziły moim życiem, wymyślałem w głowie historie, które wyjaśniały, dlaczego byłem zdenerwowany. Jeśli się tak poczułem, zakładałem, że taka jest rzeczywistość. W zdrowieniu nauczyłem się tego, że takie poczucia nie są faktami. Nie muszę działać pod ich wpływem tak, jak kiedyś. W porządku jest dać sobie czas, żeby pobyć ze swoimi uczuciami i po prostu rozpoznawać, że je mam. Mogę zatrzymać się na chwilę, zweryfikować je z moją Siłą Wyższą, przeczytać medytację lub wykonać telefon. Mogę zwolnić, zidentyfikować swoje emocje i uświadomić sobie, że nie muszę działać pod ich wpływem.

 Siło Wyższa, pomóż mi dzisiaj rozpoznać moje emocje i zaakceptować je jako tymczasowy stan istnienia.
