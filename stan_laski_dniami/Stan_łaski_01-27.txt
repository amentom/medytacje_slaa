27 stycznia

POZYTYWNE MYŚLENIE
 Zrozumieliśmy, że nasze własne postawy i działania były jedynymi aspekty życia, na które mieliśmy możliwość wpływu. — Tekst Bazowy SLAA, str. 128
 Odzwierciedlamy nasz świat, a nasz świat jest lustrem pokazującym nasze odbicie. Jeśli się śmiejemy, może wydawać się, że świat śmieje się serdecznie razem z nami, a kiedy jesteśmy smutni, to cały świat wydaje się być zachmurzony. To nie jest zwykła metafora. Naukowcy odkryli specjalne komórki mózgowe zwane neuronami lustrzanymi, które reagują jednakowo na działanie lub obserwowanie czyjegoś działania. Oznacza to, że nasze komórki doświadczają otaczającego nas świata tak, jakby były tym światem – to kolejny powód, dla którego ważne jest otaczanie się zdrowymi obrazami, aby budować nasze ciała, naszą świadomość i naszą przyszłość. Kiedy czujemy, że wszystko idzie nie tak, czasami warto przyjrzeć się wszystkim rzeczom, które idą dobrze. To może nie zawsze działać, a czasami możemy nawet potrzebować doświadczyć złego samopoczucia przez jakiś czas, zanim znów poczujemy się dobrze. Ale najczęściej jest to technika, która jest dla nas zdrowa i jest to metoda, która działa.
 Jeśli popadam w negatywne myślenie, modlę się i telefonuję do przyjaciół z SLAA, pamiętając o wdzięczności za małe rzeczy, które czynią moje życie lepszym.
