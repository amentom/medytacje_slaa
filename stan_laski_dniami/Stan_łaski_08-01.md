1 sierpnia

SAMOŚWIADOMOŚĆ

 Mogłem stać się zdolny do decyzji, w jaki sposób ma teraz wyglądać moje życie. Powinno ono teraz opierać się na odkrywaniu, kim jestem i jaki tak naprawdę jestem. Mogło to nastąpić podczas czasu spędzonego w pojedynkę, przy pełnej świadomości mojej uzależniającej przeszłości. — Tekst Bazowy SLAA, str. 39

 Trudno jest mi być świadomym siebie, kiedy myślę tylko o sobie. Brzmi to jak sprzeczność, ale to prawda. Kiedy ego staje nam na drodze i sprawia, że używamy uzależnienia od seksu i miłości, aby zaspokoić nasze potrzeby, zaciemnia to nasz osąd. Czy to naprawdę potrzeba, czy tylko pragnienie, które może nam zaszkodzić w końcowym rozrachunku? Bycie świadomym oznacza dla mnie przyjrzenie się zarówno zaletom mojego charakteru, jak i wadom w moim Czwartym Kroku. Musiałem poświęcić trochę czasu dla siebie w odstawieniu, aby dokonać pewnej autorefleksji, podczas medytacji i modlitwy. Na mityngach ludzie poruszali tematy o rzeczach, które rezonowały ze mną, a ja zadawałem sobie pytanie, czy mam takie same zachowania lub cechy. Zwykle podawali dobre strategie radzenia sobie z problemami, nawet jeśli był to po prostu akt dzielenia się z grupą w danym momencie. Praca ze sponsorowanymi ujawniała moje własne obszary do pracy nad moim charakterem. Po odstawieniu i pewnym okresie trzeźwości oraz mnóstwie pracy nad poznawaniem siebie, odkryłem, że samoświadomość można utrzymać tylko słuchając innych, a nie przez stawianie muru samoobrony, czy też braniu wszystkiego do siebie. Jeśli naprawdę spojrzę na krytykę i rozsądnie zdecyduję, czy to prawda, czy nie, mogę uzyskać wgląd w siebie. Kluczem jest zdolność do pokornego uznawania swoich błędów.

Siło Wyższa, pokieruj dzisiaj moim myśleniem i utrzymaj mnie w pokorze.
