1 kwietnia

ZDROWE GRANICE

 W początkach SLAA ukuliśmy wyrażenie: „Po to, aby utrzymać trzeźwość, dajemy sobie prawo robienia z siebie frajera”. — Tekst Bazowy SLAA, str. 151

 Przed przyjściem do SLAA nie miałem żadnych granic. Mówiłem niewłaściwe rzeczy w towarzystwie. Trzymałem się z nieodpowiednimi ludźmi i robiłem wszystko, co mi mówili. Nie zależało mi specjalnie ani na moim zdrowiu ani na moim życiu. W SLAA spotkałem ludzi, którzy wiedzieli, jak utrzymywać zdrowe granice. Zaprosiłem gdzieś znajomą ze Wspólnoty i pamiętam, że wiedziałem, że przekraczam jej granicę. Ona po prostu powiedziała grzecznie „Nie”. Byłem zszokowany. Nie dbała o moje uczucia ani nie próbowała tego łagodzić. Nie próbowała też się tłumaczyć, żebym mógł dalej nią manipulować. Zdała sobie sprawę z tego, co robię i zbyła to. Myślałem, że jest szurnięta, ale to tylko dlatego, że nie dała mi tego, na co liczyła moja nałogowa część. Ta sytuacja wiele mnie nauczyła. Zacząłem wyznaczać własne zdrowe granice i zdałem sobie sprawę, że lepiej zadbać o swoje bezpieczeństwo, niż być lubianym przez wszystkich. Nie muszę się martwić, co inni pomyślą o mnie. Mogę to zostawić Sile Wyższej. Mogę powiedzieć „nie” czemuś, co nie jest dla mnie dobre. Ludzie, którzy poświęcają czas na poznanie prawdziwego mnie, wiedzą, że nie jestem frajerem. Wiem, że jestem dobrą osobą. Teraz kiedy mam zdrowe granice, jestem nawet lepszy.

 Odpuszczam zależność od innych na tyle, by utrzymywać zdrowe granice.
