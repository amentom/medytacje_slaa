20 kwietnia

TAJEMNICE 

 Odczuwaliśmy wręcz nawet dumę z powodu umiejętności zachowywania tajemnicy, posiadania dobrego alibi, ukrywania uczuć, samotnego radzenia sobie ze wszystkim. […] Skoro potrafiliśmy panować nad labiryntem intryg i nas nie nakryto […] to najwyraźniej nigdy nie musieliśmy zmierzyć się z konsekwencjami naszych działań. — Tekst Bazowy SLAA, str. 110

 Jest takie powiedzenie: „Jesteśmy tak chorzy, jak głęboko skrywamy nasze tajemnice”. To, co jesteśmy w stanie powiedzieć na głos naszej Sile Wyższej i drugiemu człowiekowi, jest tym, co jesteśmy w stanie przyznać przed samym sobą. Dzięki bezwzględnej uczciwości możemy nazwać i uznać myśli i czyny, które wpędzają nas w kłopoty, powodują ból i podważają naszą godność. Kiedy dzielimy się z głębi serca, miłość przychodzi niezależnie od tego, jak bolesna lub zawstydzająca jest treść tego, co powiedzieliśmy. To tworzy otwartość. Kiedy widzimy bezwarunkową miłość, jaką członkowie wspólnoty darzą siebie nawzajem, bez względu na to, jak haniebne lub bolesne są ich wzorce uruchamiania się, zaczynamy otwierać się na tę miłość. Miłość w naszych sercach łączy się z miłością panującą na mityngu i w ten sposób rozpoczyna się uzdrawianie. Nasze osądy i wątpliwości topnieją na tyle, że słyszymy siłę i nadzieję.

 Siło Wyższa, pozwól uczciwości, otwartości i gotowości zastąpić lęk w moim sercu. Dopomóż mi podjąć dzisiaj działania, aby wzmocnić moje zdrowienie.
