
# 30 lipca

## Sny o uruchomieniu

> W tym śnie walczyłem z gorylem, moim uzależnieniem, o posiadanie pięknego i cennego scyzoryka. Goryl był niebywale silny i ściskał nóż w pięści. Nigdy nie rozstawałem się z tym nożem i byłem rozzłoszczony, że to zwierzę może mi go zabrać. — Tekst Bazowy SLAA, str. 50

Kiedy po raz pierwszy przechodzimy przez proces odstawienia jest prawdopodobne, że nasze uzależnienie będzie próbować dotrzeć do nas w naszych snach. Możemy obudzić się przerażeni, że uruchomiliśmy się w naszej podświadomości, lub odczuwać silne pragnienie, by dokonać tych czynów w prawdziwym życiu. Jeśli nagle położymy kres długotrwałym nałogowym zachowaniom, zajmie trochę czasu, zanim nasze ciało i umysł powrócą do normalnego funkcjonowania. Sny o uruchomieniu możemy odczuwać bardzo realnie. Sprawiają one, że czujemy się wytrąceni z równowagi. Z czasem możemy doświadczać różnych snów, również takich, w których dochodzi do głosu zdrowienie, a my opieramy się pokusie. Jakkolwiek nasze sny mogą się objawiać, to nie są odzwierciedleniem naszych postępów w zdrowieniu. Prawdziwą miarą jest to, jak traktujemy siebie po przebudzeniu. Jeśli poczujemy się zagrożeni, możemy porozmawiać z kimś w programie lub podzielić się tym na mityngu. Mówienie o takim doświadczeniu może pozbawić je części jego mocy. Sen, jak każdy wyzwalacz, z czasem zniknie z pamięci.

Akceptuję moje sny jako część życia i odpowiednio się do nich odnoszę.
