18 lutego

TRZECIA TRADYCJA
Jedynym warunkiem przynależności do SLAA jest pragnienie zaprzestania życia w schematach uzależnienia od seksu i miłości. Każde dwie lub więcej osób, które zbierają się, aby wzajemnie pomagać sobie w zdrowieniu z uzależnienia od seksu i miłości może uważać się za grupę SLAA, pod warunkiem, że jako grupa nie mają innej przynależności. — Główne Dokumenty SLAA, „Dwanaście Tradycji”
 Oczywiście zakładałem, że jestem dość otwartą osobą. Prawda jednak jest taka, że byłem jak większość. Mój krąg przyjaciół składał się na ogół z tych, którzy mieli podobne poglądy polityczne, religijne, ekonomiczne i kulturowe. Moje uzależnienie zmieniło reguły gry. Umieściło mnie w pokoju z ludźmi o bardzo różnych poglądach na życie. „Jesteśmy ludźmi, którzy w normalnych warunkach nie trzymaliby się razem” - mówi Wielka Księga AA. Jednym z lęków przed rozpoczęciem uczęszczania na mityngi jest lęk przed staniem się jednym z „nich”, kimkolwiek „oni” są. To, co znajdujemy, kiedy wchodzimy na mityngi, to ludzie, których światopogląd, struktura wsparcia i system przekonań sprawdzały się w tak wielu sytuacjach, lecz mimo to nie pomogły im przestać żyć według wzorca uzależnienia od seksu i miłości. Pragnienie zaprzestania uruchamiania się i wspólne rozwiązanie wytworzyły nierozerwalną więź. Siedzę naprzeciwko ludzi, których nigdy nie wybrałbym jako znajomych. Mam sponsora, który na tak wiele kwestii patrzy inaczej. Jednak uważam, że będąc tak różni od siebie, tak bardzo się nie różnimy. Wszyscy chcemy być trzeźwi. Jesteśmy tutaj, aby sobie pomagać i wspierać siebie nawzajem. To jest ważniejsze niż wszystkie rzeczy, które zwykle dzielą.
 Wybieram trzeźwy sposób życia i prawdziwą więź z moimi przyjaciółmi.
