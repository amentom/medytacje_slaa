22 lutego

NIEWYSTARCZAJĄCY
 Prosiliśmy Boga o zastąpienie poczucia niższości i braku bezpieczeństwa pewnością siebie. Ale kiedy otwarcie się do nich przyznaliśmy i zaakceptowaliśmy wsparcie innych lub otrzymaliśmy podobne wyznania o poczuciu braku bezpieczeństwa ze strony innych osób, nabraliśmy otuchy. — Tekst Bazowy SLAA, str. 118
 Kiedy powiedziano mi, aby „pokornie” prosić Boga o usunięcie moich niedostatków, stało się dla mnie jasne, że moje dwie najbardziej szkodliwe wady charakteru, to arogancja i wstyd. Po jakimś czasie odkryłem, że wada arogancji była jedynie przykrywką mojego wstydu. Za moim aroganckim zachowaniem kryło się fałszywe poczucie dumy i wyższości. Moja niska samoocena i potrzeba akceptacji podsycały moje przekonanie, że wiem najlepiej, mój sposób jest jedynie słuszny i że jestem mądrzejszy od innych. W uruchamianiu się moje fałszywe poczucie pewności siebie było demonstrowane przez niepożądane, zawstydzające zachowania, które doprowadzały mnie z powrotem do podstawowego przekonania, że naprawdę nie da się mnie kochać i jeśli ktoś mnie pozna, z pewnością dowie się, jaką jestem okropną osobą i mnie opuści. Pod tą złudną siłą kontroli krył się wstyd i intensywna nienawiść do samego siebie. Bez uświadomienia sobie tego, mogłem, nie szanując siebie, uruchamiać się w sposób haniebny i poniżający. Wyglądało na to, że zawsze myślałem, że jestem lepszy lub gorszy od innych, nigdy taki jak moi koledzy czy koleżanki. Teraz, kiedy łapię się, że wracam do tego rodzaju czarno-białego myślenia, mogę z troską przypomnieć sobie, że nie jestem lepszy czy gorszy, niż inni i mogę prosić Boga, aby przywrócił mi stan pokory.
 Dziś leczę swój wstyd za pomocą narzędzi programu, przypominając sobie, że jestem wystarczający.
