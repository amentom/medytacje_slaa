12 kwietnia

KONFLIKT W RELACJI

 Bolesne doświadczenia nauczyły nas, że życie z osobą uzależnioną od seksu i miłości nie może być i nie będzie wolne od bólu dojrzewania oraz często ostrych konfliktów. To prawdziwe nawet, a być może szczególnie, w zdrowieniu. Jeśli staramy się zachowywać za wszelką cenę spokojną powierzchnię związku, zaczynamy uciekać od naszych własnych uczuć. [...] Nasz osobisty sukces zależy przede wszystkim - podobnie jak zdrowienie uzależnionego - od podtrzymania poczucia osobistej godności. — Tekst Bazowy SLAA, str. 90

 Mojemu uzależnionemu mózgowi trudno jest spojrzeć na cały obraz, gdy w moim związku pojawia się konflikt. Jedyne co widzę to lęk. Obawiam się, że On nie jest dla mnie odpowiedni, popełniłam błąd, porzuci mnie z powodu tej szczególnej wady charakteru, o którą się kłócimy, itp. Kiedy rozmawiam z moją sponsorką i z innymi w programie, zdaję sobie sprawę, że ja rozwijam wszystko do niebotycznych rozmiarów. Czasami konflikt może wiązać się z łamaniem umów. Ale jeśli wraz z moją Siłą Wyższą dokonam właściwego wyboru i będę trzymać się zasad i narzędzi programu, konflikt w związku będzie mógł zostać rozwiązany. Znalezienie sposobu na przepracowanie tego problemu i przedostanie się na drugą stronę wzmacnia związek. W każdej sytuacji przypominam sobie: „Czy chcę mieć rację? Czy chcę być szczęśliwa?” Jeśli będę upierać się przy potrzebie posiadania racji, zamiast szukać tego, w czym mogę pomóc partnerowi, konflikt będzie trwał wiecznie. Słyszałam, jak kobieta będąca w małżeństwie od 40 lat, mówiła, że sekretem szczęśliwego związku jest to, żeby nigdy nie iść do łóżka w złości. Jeśli potrafię wyłączyć moje ego podczas kłótni, nigdy nie idę do łóżka zła.

 Stosuję zasady i polegam na mojej Sile Wyższej i innych zdrowiejących w SLAA, jeśli chodzi o pomoc w związku.
