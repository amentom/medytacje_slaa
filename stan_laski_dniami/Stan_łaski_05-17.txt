17 maja

KARIERA

Odkryliśmy, że osobiste lub zawodowe sytuacje, w których nie mogliśmy utrwalać tych duchowych wartości, były nam niepotrzebne [...] Przestała nas pociągać praca zawodowa wykonywana głównie po to, aby zapewnić sobie materialne bezpieczeństwo kosztem samorealizacji. Zmieniliśmy sposób jej wykonywania albo z takiej pracy rezygnowaliśmy. — Tekst Bazowy SLAA, str. 133

Wielu uzależnionych to osoby przyzwyczajone do życia w niedostatku – poniżej swoich możliwości. Podobnie jak nasze relacje miłosne, tkwimy w pracy – która nas nie satysfakcjonuje – ponieważ uważamy, że nie stać nas na nic lepszego. Moje uzależnienie od seksu i miłości tak bardzo obniżyło moją samoocenę, że uznałem, iż muszę brać wszystko, co mi się trafi. Pamiętam, że zanim rozpocząłem zdrowienie, miałem atak paniki, kiedy osoba rekrutująca próbowała przeprowadzić ze mną rozmowę o pracę moich marzeń. Zamiast tego przyjąłem pierwszą ofertę i przez 21 lat pracowałem w zawodzie, którego nigdy bym nie wybrał. Przed trzeźwością służyło to jedynie jako miejsce do zarabiania pieniędzy pomiędzy kontaktami z moim obiektem. Ukradłem pracodawcy niezliczone godziny, rozmawiając przez telefon, wysyłając e-maile, fantazjując i wymykając się wcześniej z pracy. Będąc trzeźwym w SLAA zacząłem starać się zadośćuczyniać – traktując inaczej swoje miejsce pracy, angażując się bardziej i pomagając, gdzie tylko mogłem. Zmieniłem podejście w stosunku do kariery i teraz jestem trenerem i superwizorem. Nadal myślę o powrocie do szkoły. Widziałem, jak inni członkowie w zdrowieniu robili to na programie, ale teraz mam poczucie własnej wartości związane z moją drogą zawodową, co jest dla mnie bardzo ważne.

 Dziś skupiam się na byciu osobą, która wnosi wartość do życia ludzi wokół mnie.
