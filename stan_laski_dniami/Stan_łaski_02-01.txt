1 lutego

DRUGI KROK

 Uwierzyliśmy, że Siła większa od nas samych może przywrócić nam równowagę umysłu. — Główne Dokumenty SLAA, „Dwanaście Kroków SLAA”.

 To było nad jeziorem w parku, kiedy miałem moment kryzysu. Zdałem sobie sprawę, że podróże służbowe i uruchamianie się szły w parze niczym synonimy. Czytałem książki na temat duchowości o radzeniu sobie z grzechem i pokonywaniu trudności życiowych. Wypróbowałem każdą strategię, jaka tylko przyszła mi do głowy. Modliłem się, płakałem i spędziłem całe wakacje na rekolekcjach i studiowaniu tego, co, miałem nadzieję, będzie kluczem do zwycięstwa. Straszyłem siebie nawet konsekwencjami, a jednak znów znajdowałem się tutaj. Tym razem posunąłem się jeszcze dalej do obszaru, który w moim przekonaniu był moralnie zakazany. Co ja tu znowu robiłem? Okryty całunem wstydu nie zdawałem sobie sprawy, że to miejsce bezsilności jest czymś dobrym, pod warunkiem, że nie poddam się rozpaczy. Moim jedynym wyjściem było to, abym przyjął możliwość przerwania mojego cyklu degeneracji dzięki inicjatywie życzliwej siły, pochodzącej z innego źródła i od której jestem oddzielony. „Nie mogę tego zrobić” naprawdę oznacza „Nie mogę tego zrobić”. Jednakże nie jest to miejsce rozpaczy, ale nadziei. Kiedy dochodzę do punktu, w którym wyczerpują się wszystkie moje zasoby, znajduję Siłę Wyższą, która jest gotowa miłosiernie zadziałać.

 Akceptuję swoją bezsilność i widzę drzwi nadziei, które zapewniła moja Siła Wyższa.
