# 25 maja

## Piąta oznaka zdrowienia

> Uczymy się akceptować i kochać samych siebie, brać odpowiedzialność za nasze własne życie oraz dbać o własne potrzeby, zanim zwiążemy się z drugą osobą. — Główne Dokumenty SLAA, „Oznaki zdrowienia SLAA”

Czasami ludzie wierzą, że celem w SLAA jest znalezienie i utrzymanie zdrowego związku z drugim człowiekiem. Dla niektórych związek może być szczęśliwym owocem ich pracy w SLAA. Dla większości prawdziwym zadaniem jest nauczyć się akceptować i kochać samych siebie. Ta oznaka zdrowienia przypomina nam, że nie jesteśmy sami w naszym dążeniu do samoakceptacji. Kiedy słyszę, że ludzie podzielają to samo poczucie braku bezpieczeństwa, zdaję sobie sprawę, że jesteśmy w tych zmaganiach razem. Mogę do nich zadzwonić lub dołączyć do wspólnoty i dowiedzieć się, jak inni pokonują te lęki. Zazwyczaj odpowiedzią są Kroki, mityngi i modlitwa. Gdy pozwalam, aby wady mojego charakteru opuściły mnie w tym procesie, staję się osobą, którą chcę być. Kiedy podążam za planem mojej Siły Wyższej dla mojego życia, łatwiej jest mi wziąć odpowiedzialność, ponieważ nie robię tego samotnie. Dbanie o własne potrzeby kończy fantazje o wybawieniu, które powodowały u mnie ból i obsesję. Niezależnie od tego, czy żyję jako singiel, czy w związku, ta oznaka zdrowienia jest niezbędna, abym wiódł szczęśliwe, trzeźwe życie.

Dziś praktykuję dbanie o siebie i odpowiedzialność.
