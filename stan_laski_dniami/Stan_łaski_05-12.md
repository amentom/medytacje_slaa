12 maja

"TEN JEDYNY"

Siła mojej emocjonalnej tęsknoty za miłością, której długo zaprzeczałem, całkowicie mnie zdominowała. Moja „kochanka” - myślałem - była moją „tą jedyną”, jedynym światłem w moim życiu, stworzona dla mnie w niebie. — Tekst Bazowy SLAA, str. 15

Znalazłam „tego jedynego”, moją bratnią duszę, idealną osobę dla mnie… więc dlaczego miałabym przejmować się jego żoną? Tak przemawiała do mnie moja choroba. Wszystko zaczyna się układać, gdy znajdziesz „tego jedynego”. Skoczysz w ogień za taką osobą jak Romeo i Julia. Tłumaczyłam sobie: „To w porządku, że zachowujesz się obsesyjnie, ponieważ nie możesz bez niego żyć”. Był powietrzem, którym oddychałam. On był tym, który sprawi, że poczuję się w porządku. Ale ta rozpaczliwa potrzeba i niemożność odejścia rodzi pogardę. Stąd biorą się wszelkiego rodzaju dramatyczne sytuacje. Kiedy nikt inny na świecie nie może sprawić, bym poczuła się dobrze, muszę czerpać wszystko, co mogę od „tego jedynego”. Pamiętam romantyczny moment, kiedy staliśmy na klifie po naszym dziesiątym powrocie do siebie i pomyślałam: „On zepchnie mnie z tej skały i zabije”. Takie frustracje towarzyszyły nam w tym romansie. Tym jedynym dla mnie teraz jestem ja, Bóg i ludzie, którzy pojawiają się w moim życiu na jakiś czas, z jakiegoś powodu lub na całe życie. Ze względu na trud, który podjęłam w SLAA odejdę, jeśli nie będzie to zdrowe. Na świecie jest więcej niż jedna osoba.

Dzisiaj praktykuję dbanie o siebie, odpuszczając sobie poszukiwanie „tego jedynego”.
