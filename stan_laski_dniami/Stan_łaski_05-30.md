
# 30 maja

## Kompulsywność

> Zwłaszcza dla nas, uzależnionych od seksu i miłości, niezaspokojona zdawała się potrzeba miłości. [...] było tak, jakbyśmy próbowali ugasić okropne pragnienie, pijąc słoną wodę. Im więcej piliśmy, tym bardziej byliśmy odwodnieni, aż w końcu nasze życie znalazło się w niebezpieczeństwie. [...] Uświadomiliśmy sobie, że to pragnienie [...] było duchowym pragnieniem, a wodą był Bóg, taki, jak go rozumieliśmy. — Tekst Bazowy SLAA, str. 131

Przed SLAA moja pogoń za seksem i miłością była zawsze irracjonalna lub sprzeczna z moją wolą. Uganiałem się za niedostępnymi ludźmi. Nigdy nie odpuściłem szansy na miłość lub seks, nawet jeśli nie lubiłem charakteru lub przekonań danej osoby. To był silny, nieodparty impuls uprawiania seksu lub wejścia w związek. Musiałem pokazać światu, że nie jestem przegrywem, a to oznaczało posiadanie zdrowego związku. Jednak kompulsywna potrzeba seksu pokrzyżowała plany. Przez ten impuls zrujnowałem swoją karierę i życie ludzi będących na mojej drodze. Próbowałem wszystkiego, by zapanować nad swoją kompulsywnością: terapii, innych nałogów, przeprowadzki, zapewnienia sobie kontroli przez osobę trzecią, akupunktury, a nawet hospitalizacji. Kiedy w końcu przyszedłem na mityngi SLAA, liczyłem na to, że moje impulsy zostaną natychmiast usunięte, jak w przypadku innych moich nałogów. Przez lata jednak pracowałem nad Krokami, chodziłem na mityngi i nadal się uruchamiałem, gdy tylko pojawił się ten impuls (co zdarzało się dość często). Udało mi się to zatrzymać dopiero wtedy, gdy przeżyłem duchowe doświadczenie. Nie musiałem już wędrować samotnie po pustyni z niezaspokojonym pragnieniem. SLAA przywiodło mnie do domu.

Jeśli pojawi się impuls do wejścia w uruchomienie, modlę się, medytuję i wykonuję telefon.
