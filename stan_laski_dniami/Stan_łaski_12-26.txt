26 Grudnia

WSPIERANIE SLAA

 Jedynym warunkiem przynależności do SLAA jest pragnienie zaprzestania życia w schematach uzależnienia od seksu i miłości. SLAA utrzymuje się całkowicie dzięki datkom swoich uczestników i jest bezpłatna dla wszystkich, którzy jej potrzebują. — Preambuła SLAA

 Kiedy wrzucałem monety do kapelusza w ramach Siódmej Tradycji, weterani w zdrowieniu mogli czasem powiedzieć: „Ile pieniędzy wydawałeś na swoje uzależnienie?” Tysiące. Gdyby moja choroba trwała nadal, byłyby to setki tysięcy. Ale dlaczego SLAA miałoby być wspierane wyłącznie ze składek swoich członków? Ze względu na naszą Siódmą Tradycje. Jeśli nie będę dbał o moją lokalną społeczność SLAA, wspierając ją finansowo, poprzez służbę i uczęszczając na mityngi, może ona nie przetrwać i ostatecznie umrę w wyniku pogłębiania się mojej choroby. Wspólnota nie może być bezpłatna dla wszystkich, którzy jej potrzebują, jeśli nie prowadzimy wolontariatu w postaci pełnienia służb i nie przekazujemy datków. Myślałem o tym jako o jednokierunkowej ulicy. SLAA wspiera mnie. Jednak po tym, jak program wspierał mnie przez jakiś czas, zdałem sobie sprawę, że ci, którzy utrzymali się we wspólnocie i pozostali trzeźwi, pełnili służby i dbali o przyszłość SLAA. Kiedy weterani wykonują tę pracę „z humorem i za darmo", nowoprzybyli uświadamiają sobie ideę pokory. To pomaga nam pozostać w charakterze niezawodowym (Tradycja Ósma) i trzymać się naszego głównego celu (niesienia posłanie). Nie musimy ulegać opinii żadnego z darczyńców w strachu przed utratą ich darowizn.

 SLAA mnie wspiera, a ja z kolei cieszę się, że mogę wspierać SLAA.
