19 listopad

a
STRATEGIE RADZENIA SOBIE 

 Nie było [...] osądzania, potępienia, poczucia winy, karania, nieba, piekła, czyśćca, odkupienia: tylko dorosłe manifestacje strategii dawania sobie rady przez małe dziecko, próbujące przetrwać w sytuacji, w jakiej się znalazło. — Tekst Bazowy SLAA, str. 335

 Dorastając, moje umiejętności radzenia sobie opierały się głównie na uzależnieniu. Nie służyły mi zbyt dobrze. Zwykle robiły więcej chaosu, z którym trzeba było sobie poradzić. Dziś po przepracowaniu Dwunastu Kroków, we wszystkich sprawach, przy każdej decyzji polegam na mojej Sile Wyższej. Dzwonię do mojego sponsora i znajomych ze Wspólnoty, aby pomogli mi pozbyć się emocjonalnego zamętu. Tylko wówczas mogę mieć jasność podejmując decyzję, ponieważ wtedy jestem w stanie usłyszeć głos mojej Siły Wyższej. Nie mogę usłyszeć go, gdy ogarnia mnie lęk, uraza, gniew, podekscytowanie, pustka, wstyd, poczucie winy itp. Przed zdrowieniem, gdy znajdowałem się w takiej sytuacji, w której nie byłem w stanie usłyszeć tego głosu, uciekałem i uspokajałem kłębiące się myśli w głowie oraz napięcie w ciele jakąś formą uruchomienia. Teraz zamiast uruchamiać się, modlę się, rozpisuję to, próbuję przyjrzeć się swojemu zachowaniu, wykonując Krok Czwarty. Następnie dzwonię do mojego sponsora, robię Krok Piąty i ponownie rozmawiam z moją Siłą Wyższą. To wielki komfort, że mam jakieś narzędzia. Tego właśnie szukałem przez całe moje życie. Zdrowienie w SLAA to dar.

 Dziś wykorzystuję umiejętności, które zdobyłem pracując nad Dwunastoma Krokami, aby poradzić sobie z moim dyskomfortem.
