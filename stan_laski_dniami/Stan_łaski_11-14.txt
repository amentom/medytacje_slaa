14 listopad

a 
POSTĘP

 Od poddania się naszej bezsilności wobec uzależnienia od seksu i miłości, a potem wobec siebie samych, doszliśmy do lepszego poznania siebie takimi, jakimi byliśmy, i weszliśmy w związek z Siłą, która mogła uwolnić nas od uzależnienia i poprowadzić nas do nowego życia. Zaczęliśmy rozwijać duchowe cechy, których wcześniej nigdy nie mieliśmy albo z których w ogóle nie korzystaliśmy w trakcie naszego aktywnego uzależnienia. — Tekst Bazowy SLAA, str. 118

 „Postęp, nie perfekcja". Słyszałem to zdanie przez cały czas, chodząc na mityngi SLAA i przez lata wciąż się uruchamiałem. Nie mogłem zrozumieć, dlaczego postęp w zdrowieniu jest tak powolny, skoro postęp choroby może być tak szybki. Dlaczego Bóg po prostu nie odebrał mi tego bez tej całej pracy? Droga od bycia w czynnym uzależnieniu do osoby w zdrowieniu rozwijającej życie duchowe jest długa. Trudno dostrzec postępy, kiedy ciągle się uruchamiasz. Na początku potrzebowałem ludzi ze wspólnoty, aby pokazali mi, o ile moje życie jest lepsze niż w czasach, kiedy się uruchamiałem. Ostatecznie narzędzia SLAA pomogły mi poznać siebie i widzieć rzeczywistość na tyle, by zobaczyć własne postępy. Kroki pomogły mi przemienić moje życie i stać się lepszą wersją siebie poprzez współpracę z moją Siłą Wyższą. Duchowe cechy, takie jak cierpliwość i pogoda ducha, które w moim uzależnieniu nigdy nie były dla mnie dostępne, wraz z moimi postępami w pracy nad programem zaczęły być obecne w moim życiu.

 Raduję się, cierpliwie obserwując codzienne postępy w zdrowieniu.
