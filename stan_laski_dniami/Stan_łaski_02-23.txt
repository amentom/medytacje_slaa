23 lutego

ZAUFANIE
 Zaufaliśmy przewodnictwu, które pomagało nam poruszać się z dala od starych schematów uzależnienia. Skoro Bóg pomagał nam panować nad naszym zewnętrznym życiem, łatwiej było nam otworzyć się na posprzątanie wewnętrznych śmieci, zaufać Bożemu przewodnictwu w duchowej podróży. — Tekst Bazowy SLAA, str. 107
 Po niszczącym mnie związku, trudno było mi ufać innym ludziom. Nie mogłam nawet zaufać sobie, że odejdę z destrukcyjnej sytuacji. To przekładało się na brak zaufania do Boga, że mnie ochroni. Kiedy przerabiamy Dwanaście Kroków, otrzymujemy narzędzia, dzięki którym możemy przekonać się, że możemy ufać Bogu, innym i sobie. Kroki zabierają nas w wewnętrzną podróż i prowadzą nas w niej. W Czwartym Kroku zapisujemy na papierze urazy z przeszłości. Czasami nasz gniew był uzasadniony. Dobrze jednak będzie dla nas, jeśli w każdej sytuacji potrafimy zobaczyć swój udział. Pomaga nam to trzymać się z dala od nieodpowiednich sytuacji i ludzi w naszym trzeźwym życiu. Patrzenie na to, w jaki sposób inni nas krzywdzą i jak my sami siebie krzywdzimy, może być bolesne, ale konieczne jest zbudowanie nowego fundamentu zaufania - gdzie wybieramy ludzi w naszym życiu uważniej, a tym samym oddajemy mniej energii naszym skłonnościom do nałogowych zachowań, wynikających z uzależnienia od seksu i miłości. Dzięki przewodnictwu Boga i SLAA jesteśmy w stanie omijać stare wzorce współuzależnienia, miłości do niszczących nas lub niedostępnych ludzi i wszelkich innych wad charakteru, które sprawiają, że kochamy ludzi niegodnych zaufania.
 Ufam sobie odnośnie zachowania trzeźwości mając świadomość, że moja Siła Wyższa i SLAA mnie prowadzą.
