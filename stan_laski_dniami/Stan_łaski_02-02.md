2 lutego

MYŚLENIE W KATEGORII TROFEA

Reklamy, filmy, telewizja, czasopisma stale promują ideę atrakcyjności, piękna i seksualnego powabu jako celu naszego życia, które w przeciwnym wypadku byłoby nieciekawe. Zakrawa na ironię, że choć miałem te bardzo wychwalane cnoty, moje życie stało się całkowitym chaosem i ostatecznie się rozpadło. — Tekst Bazowy SLAA, str. 276

 SLAA pomogło mi odkryć, że wiele moich wyobrażeń o prestiżu i statusie społecznym było błędnych. W moim nałogowym myśleniu widziałam siebie jako żonę trofeum, byłam atrakcyjna, dużo się uśmiechałam, ale w środku umierałam. Trofea są przyznawane za zwycięstwo lub wygraną i ustawiane na półce. Nie mają innego przeznaczenia niż to, aby dobrze wyglądać w oczach zwycięzcy. Nie mają myśli ani uczuć. Ich celem jest jedynie karmienie ego i statusu społecznego osoby, która je zdobyła. Myślałam, że miłość to gra. Więc, jeśli ktoś mnie „wygrał”, muszę być jego trofeum. Dobrze się czułam z myślą, że jestem na tyle atrakcyjna, że ktoś próbuje mnie zdobyć. Jednak stanie na półce, aby ciągle karmić czyjeś ego nie pozostawia miejsca na moje nadzieje i marzenia. Nie realizowałam swoich zainteresowań, ponieważ musiałam dostosować się do gry. Miałam własne trofeum, myśląc o moim partnerze. Nie lubiłam go jako osoby, ale kiedy okazał zainteresowanie mną, przemieniłam się z małej niezauważalnej dziewczynki w czarującą dziewczynę najpopularniejszego dzieciaka w mieście. Poświęcałam dużo czasu i pieniędzy, upewniając się, że jestem dla niego atrakcyjna. SLAA pokazało mi, że mam wartość poza wyglądem i seksapilem. Wolności, jaka płynie z tej świadomości, nie zamieniłabym na nic.

 Cenię sobie dzisiaj trofeum trzeźwości emocjonalnej i seksualnej, wiedząc, że zasługuję na miłość i szacunek.
