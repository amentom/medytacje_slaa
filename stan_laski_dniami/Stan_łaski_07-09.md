9 lipca

ODERWANIE SIĘ

 Początkowe poszukiwanie oderwania się od życiowych napięć i obowiązków, uwolnienia się od przeszłych win i obecnych frustracji, teraz zaprowadziło nas w otchłań. — Tekst Bazowy SLAA, str. 96

 Oderwanie się od rzeczywistości to mój ulubiony narkotyk. A na imprezach najbardziej uwielbiałam upijanie się tak, że ledwie mogłam podnieść głowę i po prostu obserwowałam ludzi wokół mnie, jakby byli w filmie na żywo. Nie potrafię tak po prostu oglądać telewizji, jeśli jednocześnie nie gram na telefonie. To odrywa mnie od świadomości, że powinnam robić coś innego, jak: sprzątanie domu lub płacenie rachunków. W moim czynnym uzależnieniu od seksu i miłości poczucie winy wypływające z przeszłości i obecne frustracje były tak dramatyczne, że dawałam sobie prawo poczuć ulgę w seksualnym zapomnieniu. To było o wiele lepsze niż cokolwiek innego. Ale to zapomnienie było jak piasek przesypujący się w moich palcach. Ten emocjonalny kac wpędzał mnie w depresję i pragnienie o więcej, jak u narkomana będącego na zejściu. W końcu doprowadzało mnie to do stanów samobójczych. Potrzebowałam narzędzi SLAA, by pomóc sobie odnaleźć sens życia. Dziś, pracując z podopiecznymi i służąc na mityngach, w których uczestniczę, czuję się przydatna. Wciąż każdego dnia mam ochotę zanurzyć się w rozproszeniu, ale łapię się na tym i podejmuję odwrotne działania. Wykonywanie pracy w służbie, którą kocham, podnosi mnie na duchu.

 Znajduję pogodę ducha, gdy służę pomocą innym.
