
# 27 września

## Poszanowanie prywatności innych

> W systemie zamkniętym jest więc tak, że każda osoba poświęca coraz więcej energii na kontrolowanie drugiej osoby, nawet jeśli otrzymuje coraz mniej zewnętrznej energii pochodzącej z szerszego doświadczania życia. Dla podtrzymania tego poczucia bezpieczeństwa energia musi być wydatkowana na wzajemne kontrolowanie się, aby mieć pewność, że żadna ze stron nie opuści związku – żeby nie pojawiała się możliwość braku „zasilania" ze strony któregokolwiek z partnerów. — Tekst Bazowy SLAA, str. 186

To normalne, że czytam dzienniki mojego partnera, aby upewnić się, że mnie nie zdradza, prawda? To właśnie mój chory umysł podpowiadał mi na temat „węszenia". Moja sponsorka powiedziała mi, że jego sprawy nie są moimi sprawami i że muszę trzymać się swojej strony ulicy. To nie brzmiało dla mnie dobrze. Myślałam, że partnerstwo oznacza zawsze ingerowanie w sprawy drugiej osoby, w przeciwnym razie oznaczałoby to, że mnie nie obchodzi. To była dla mnie tylko racjonalizacja potrzeby kontrolowania sytuacji. Nie mogę mówić mojemu partnerowi, jak ma żyć. On ma własną Siłę Wyższą i może podejmować własne decyzje. Jeśli zdecyduje się mi wszystko powiedzieć, to wspaniale, ale to jego wybór. Mogę doświadczać swojego życia z nim u boku zamiast ignorować to, czym potrzebuję się zająć po to, aby móc go szpiegować. Śledzenie go prowadzi jedynie do poczucia rozpaczy i niepewności. Zainteresowanie swoim życiem buduje poczucie mojej własnej wartości. Najlepszą opcją jest przeznaczanie mojej energii na poprawę jakości mojego życia, a w konsekwencji naszego wspólnego życia.

Szanuję dzisiaj prywatność innych.
