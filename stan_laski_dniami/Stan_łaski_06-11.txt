11 czerwca

PIERWSZA CECHA CHARAKTERYSTYKI

 Mając niewiele zdrowych granic, angażujemy się seksualnie w relacje z ludźmi, których nie znamy lub uczuciowo przywiązujemy się do takich ludzi. — Główne Dokumenty SLAA, „Charakterystyka uzależnienia od seksu i miłości”

 Wielu z nas przed przyjściem do SLAA, nie wiedziało, czym są zdrowe granice. Czytałam wiele poradników, próbując wyjaśnić, na czym polegają, jednak moje uzależnienie od miłości zawsze stawało mi na drodze. Magiczne myślenie, współuzależnienie i potrzeba akceptacji były ważniejsze niż te dawne, nieuprzejme granice. Jak coś jawiącego się tak bezwzględnie, może być zdrowe? Racjonalizacja mająca na celu odrzucenie jakiejkolwiek potrzeby stosowania zasad ułatwiała uzależnionemu we mnie szybkie wchodzenie w kontakty seksualne z ludźmi bez konieczności poznawania ich. Uzależnienie od seksu wydawało się łatwiejsze do opanowania niż uzależnienie od miłości, gdyż przypominało upijanie się i bycie na kacu następnego ranka. Po każdej przygodzie na jedną noc obiecywałam sobie, że nigdy więcej tego nie zrobię. Ale nieuchronnie bezwiednie wpadałam w jakąś fantazję i uciekałam w zapomnienie. Emocjonalne przywiązywanie się do ludzi, których nawet nie znałam, prawie mnie zabiło. Pozostawałam z toksycznymi partnerami długo po tym, jak odkrywałam, że nie są rycerzami w lśniącej zbroi – takimi, jakimi ich sobie wyobrażałam. SLAA dało mi narzędzia do zaprzestania magicznego myślenia i rozpoczęcia budowania zdrowych granic zamiast anorektycznych. Miałam plan randkowania, który zapewniał, że powoli i mam nadzieję z cierpliwością kogoś poznam. Korzystałam z telefonów do przyjaciół ze wspólnoty, z dzielenia się i relacji sponsorskich, by z tych interakcji dowiadywać się, czy nie błądzę w złudzeniach.

 Dziś, aby utrzymać zdrowe granice i trzeźwość polegam na mojej Sile Wyższej i innych zdrowiejących we wspólnocie.
