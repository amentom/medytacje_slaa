4 listopad

a 
POTRZEBY LUDZKIE 

 Po pewnym okresie trzeźwości zaczęliśmy nazywać to pragnienie, które wpychało nas w coraz bardziej rozpaczliwe i beznadziejne seksualne/romantyczne sytuacje: pragnienie, aby nasze życie miało znaczenie. Stałe dochody mogły być ważne, posiadanie możliwości wyrażania się artystycznie było przyjemne, posiadanie wzajemnie wspierających się przyjaźni było istotne. Jednak żadna z tych rzeczy nie nadawała naszemu życiu poczucia znaczenia w taki sposób, jak tego pragnęliśmy. — Tekst Bazowy SLAA, str. 182-183

 Uruchamianie się może być często odczuwane (i racjonalizowane) – tak, jakby było napędzane przez potężne, nieświadome pragnienie zaspokojenia podstawowych ludzkich potrzeb: potrzeby wolności, prawa do uczuć, prawa do doświadczania, prawa do miłości. Tych podstawowych praw człowieka pozbawiano i nadal pozbawia się ludzi w wielu rodzinach i wielu kulturach na wiele sposobów. W rzeczywistości, moje prawo do praktykowania wolnej miłości lub poszukiwania nieskażonej przyjemności nie zbawi świata. Będąc w czynnym uzależnieniu moja głęboko motywowana potrzeba wolności seksualnej i emocjonalnej była fantazją, która usprawiedliwiała wiele samolubnych zachowań. To niszczyło wszystko, co dobre i wspierające w moim życiu. Ludzie mi nie ufali a przez uruchamianie się prawie straciłem pracę. Mam prawo do trzeźwości i zdrowienia z nieludzkiej opresji mojego wewnętrznego uzależnienia. Moje prawdziwie ludzkie potrzeby, takie jak poczucie bezpieczeństwa, godność i miłość, są zaspokajane w trakcie zdrowienia.

 Wyrażanie moich prawdziwych potrzeb i pragnień jest OK.
