2 kwietnia

CZWARTY KROK

 Zrobiliśmy wnikliwą i odważną osobistą inwenturę moralną. — Główne Dokumenty SLAA, “Dwanaście Kroków SLAA”

 Kierowałem się tradycyjnym formatem Czwartego Kroku według Anonimowych Alkoholików i wymieniłem każdą osobę, do której żywiłem urazę. Napisałem, co zrobili, że mam do nich urazę i jak to na mnie wpłynęło. Byłem wnikliwy i nie zważałem na lęki. Ale jakoś udało mi się pominąć część dotyczącą mojego udziału w tych wydarzeniach. Sponsor zwrócił mi na to uwagę, kiedy robiłem Piąty Krok. To było doświadczenie otwierające oczy. Byłem tak skupiony na tym, co inni mi zrobili, że nigdy nie przyszło mi do głowy, że mogę ponosić jakąkolwiek winę za te sytuacje. Mój Czwarty Krok był fundamentalną pracą na rzecz oświecenia, którego doświadczyłem w Piątym Kroku i z tą świadomością przeszedłem do Kroków Szóstego i Siódmego, gdzie zbadałem wady swojego charakteru. Znając moje własne błędy, byłem w stanie wybaczyć błędy innym i kontynuować Ósmy i Dziewiąty Krok. Nic z tego by się nie wydarzyło, gdyby nie gruntowna praca nad Krokiem Czwartym. Niektórzy mówią, że Krok Czwarty oddziela mężczyzn od chłopców. Powiedziałbym raczej, że oddziela tych, którzy wzrastają, od tych, którzy dryfują.

 Siło Wyższa, pomóż mi być uczciwym ze sobą odnośnie moich zalet i wad. 
