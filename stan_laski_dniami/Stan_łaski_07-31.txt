31 lipca

TOLERANCJA

 Mieliśmy dobre wspólne chwile i kilka momentów prawdziwe intymnego dzielenia się sobą, jednak żadne z nas nie było na tyle zdrowe i dojrzałe, aby przetrwać nieporozumienia, przepracować występujące między nami różnice i stworzyć prawdziwe partnerstwo. — Tekst Bazowy SLAA, str. 266

 Prawdziwe partnerstwo wymaga gotowości do tolerowania pomysłów, opinii i zachowań innej osoby, nawet jeśli się z tym nie zgadzam. W moich toksycznych związkach uzależnionych od seksu i miłości było to niemożliwe. Niezależnie od tego, że nie miałam cierpliwości, by cokolwiek tolerować, partnerzy, których wybierałam, zawsze zachowywali się skandalicznie lub niebezpiecznie. Tolerancja działała przeciwko mnie. Z jakiegoś powodu mogłam lepiej tolerować złe zachowanie niż zwykłą różnicę opinii na temat czegoś zupełnie nieistotnego. Jeśli potencjalny partner chciał podjąć intymną rozmowę, uciekałam. Praca nad różnicami w związku zwykle wiązała się z przemocą. Moja praca w SLAA zmieniła to wszystko dla mnie. Tradycje wspierały mnie w pełnieniu służby. Idea podążania za sumieniem grupy, nawet jeśli się nie zgadzam, pomogła mi dotrzymywać zobowiązań. Nie byłam już sama ze swoimi opiniami, uważając, że jestem jedyną osobą z dobrymi pomysłami. Moja sponsorka zwróciła mi uwagę, że jak by nie patrzeć, moje dobre pomysły wpędziły mnie w kłopoty, więc dlaczego nie spróbować pomysłów innych osób? Przekonałam się, że Siła Wyższa zawsze jest w pobliżu, aby nas podtrzymać, jeśli upadamy.

 Dzisiaj praktykuję tolerancję, doceniając różnice zdań.
SIERPIEŃ
