2 maja

HUMOR

Doszliśmy do lepszego poznania siebie takimi, jakimi byliśmy [...] Zaczęliśmy rozwijać duchowe cechy, których wcześniej nigdy nie mieliśmy albo z których w ogóle nie korzystaliśmy w trakcie naszego aktywnego uzależnienia. Kiedy pracowaliśmy ręka w rękę z naszym nowym partnerem, Bogiem, nastał czas, aby rozpocząć nasze pojednywanie się z innymi ludźmi. — Tekst Bazowy SLAA, str. 118

Choroba uzależnienia od seksu i miłości może być pozbawiona humoru. Kiedy uczymy się śmiać z samych siebie, zyskujemy pokorę. Śmiech z innymi może być sposobem na stworzenie zdrowej bliskości. Na początku trzeźwości, idąc na imprezę SLAA, założyłam przywieszkę na szyję z napisem: „Jeśli nie poproszę o pomoc, wyjdź mi na przeciwko”. Moja podopieczna i ja śmiałyśmy się z tego przez całą noc. Przed programem, jeśli ktoś się ze mnie śmiał, było to jak doświadczanie śmierci. Nie mogłam opanować pogrążania się w złości i lęku. Aby wejść w trzeźwość i zachować ją, musiałam nauczyć się śmiać z siebie. Gdybym każdy najmniejszy błąd, który popełniłam (a było ich wiele), odbierała osobiście, uciekłabym z SLAA dawno temu. Śmiech razem z innymi w zdrowieniu łagodził ból odstawienia. Wiedziałam, że rozumieją moje cierpienie i śmieją się ze mną a nie ze mnie. Ta chwila ulgi motywowała mnie do nawiązywania relacji z innymi uczestnikami programu i stania się częścią grupy. W ten sposób otrzymałam wsparcie, którego potrzebowałam, aby pozostać na drodze zdrowienia.

Znajduję śmiech dzisiaj, aby przezwyciężać rozpacz i negatywność.
