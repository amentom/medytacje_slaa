4 lipca

NIESIENIE POSŁANIA 

 Ta zasada „niesienia posłania”, ujęta w Dwunastym Kroku, zapewnia, że samotni uzależnieni od seksu i miłości, rozpaczliwie potrzebujący zdrowienia […] będą mieli możliwość odnalezienia tej szczególnej przyjaźni i wspólnoty z innymi, która jest tak ważna – tak dająca życie. — Tekst Bazowy SLAA, str. 8-9

 Zawsze myślałem, że niesienie posłania oznaczało bycie spikerem na mityngu. Ale wywodzi się z początków AA, kiedy pionierzy szli do szpitala lub przyjaciół przyjaciół i rozmawiali jeden na jeden z alkoholikiem. Niosę posłanie, kiedy po prostu jestem co tydzień na mojej grupie domowej i wywiązuję się ze swoich obowiązków skarbnika. Kiedy żyje zdrowieniem i jestem trzeźwy, ludzie widzą, że program działa. Dzielenie się doświadczeniem, siłą i nadzieją może przybierać różne formy: rozmowy ze sponsorowanymi; pokazywanie osobom, które są blisko nas, w jaki sposób się zmieniliśmy; zachowywanie ciszy, gdy inny uczestnik programu się dzieli; bycie życzliwym; posiadanie siły, by przejść przez trudne chwile itp. Jest wiele sposobów, aby pomóc nowoprzybyłemu. Nie mogę zliczyć, ile razy życie rzuciło mi podkręconą piłkę, a i tak spotkałem się z podopiecznym lub poszedłem na mityng i byłem bardzo wdzięczny za siłę, którą czerpałem z tych interakcji. Kontakt z innym członkiem SLAA i przypomnienie o naszym uzależnieniu, jakie przynosi ze sobą niesienie posłania, wydobyły mnie z depresji niezliczoną ilość razy.

 Dzisiaj żyję moim zdrowieniem i niosę posłanie SLAA.
