9 września

RATOWNICTWO
 
 Byłem zachwycony, że czci mnie jak swojego rycerza w lśniącej zbroi na białym rumaku. Wydawało się to jak odgrywanie roli bohatera, w jakiej sam siebie obsadziłem. [...] Nie mogłem jej zawieść. Ten cel był uświęcony. — Tekst Bazowy SLAA, str. 15

 Dla mnie, uzależnionego od seksu i miłości, ratowanie nigdy nie dotyczyło osoby, której „pomagam”. Chodzi w tym o to, by czuć się potrzebnym, czuć się lepszym, zdobyć czyjąś uwagę i mieć kogoś, kto ma dług wdzięczności wobec mnie i kogo mogę kontrolować. Przykro to przyznać, ale kiedy mówię, że ktoś potrzebuje ratunku, to tym samym mówię, że nie jest w stanie sam o siebie zadbać. To rani zarówno mnie, jak i drugą osobę, gdy obydwoje odgrywamy swoje role. Kiedy zacząłem randkować, znajomi mówili mi, że „ciągnie swój do swego". W relacji opartej na ratowaniu kogoś, dwie osoby zawsze znajdują się na różnych poziomach, czując się „lepsze” lub „gorsze”. Jeśli będę się trzymał naprawiania siebie, zdrowsi ludzie zaczną pojawiać się w moim życiu. Im bardziej unikam ratowania, tym bardziej pozwalam innym mieć własną Siłę Wyższą i poczucie własnej wartości. Dzięki temu moje relacje są dziś bardziej oparte na wzajemnym szacunku. Kiedy zaczynam odczuwać pragnienie ratowania kogoś, omawiam sytuację z innymi w programie i sprawdzam swoją motywację. Jeśli pomagam bez motywu otrzymania czegoś w zamian, mogę podjąć to działanie, o ile nikogo nie krzywdzę.

 Służąc dziś pomocą innym, mam jasność co do swoich intencji.
