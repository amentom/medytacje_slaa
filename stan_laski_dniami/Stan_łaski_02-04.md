4 lutego

LĘKI Z DZIECIŃSTWA
 Za tymi wszystkimi dekoracjami [moje dorosłe życie] tkwił nadpobudliwy, przerażony chłopiec, który nie wierzył, że ma jakąkolwiek wewnętrzną wartość, że w jednej chwili może wszystko stracić, dla którego jedynym skutecznym narzędziem, aby utrzymać się w tym papierowym świecie, była nieprzerwana seria romansów oraz intrygujących eskapad po całym globie. — Tekst Bazowy SLAA, str. 277
 Kiedy byłam mała, mój ojciec dostał wezwanie i pojechał na wojnę. Nie było go przez ponad dwa lata. Moja mama płakała każdej nocy i myślała, że on zginie. Przez całe życie musiałam radzić sobie z opuszczeniem, obawiając się go. W SLAA uzyskałam abstynencję, zaczęłam chodzić na randki i wyszłam za mąż. Mimo to za każdym razem, gdy mój mąż wyjeżdżał służbowo w interesach, odczuwałam ogromne poczucie opuszczenia. Bywałam tak przygnębiona, że nie mogłam o siebie zadbać ani pracować nad Krokami. Zdałam sobie sprawę, że lęk który czułam pochodził z dzieciństwa, i że nie muszę czuć już opuszczenia. Miałam program, moją sponsorkę i wsparcie od innych ludzi, do których mogłam się zwrócić. Miałam również mityngi, które wyciągały mnie z traumy dzieciństwa. Przede wszystkim uświadomiłam sobie, że moja Siła Wyższa nigdy mnie nie opuszcza. Nikt nie może mnie dzisiaj opuścić poza mną samą. Ludzie odchodzą, ale zazwyczaj nie ja jestem tego powodem.
 Cenię samą siebie. Dzisiaj dokonuję zdrowych wyborów opartych na miłości.
