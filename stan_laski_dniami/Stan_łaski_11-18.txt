18 listopad

a
TRADYCJA PIĄTA

Każda grupa ma tylko jeden główny cel – nieść posłanie uzależnionemu od seksu i miłości, który wciąż jeszcze cierpi. — Główne Dokumenty SLAA, „Dwanaście Tradycji”

 Staram się, aby moje wypowiedzi skupiały się na dzieleniu się doświadczeniem, siłą i nadzieją. SLAA okazało się dla mnie rozwiązaniem. Doprowadziło mnie ono do mojego duchowego doświadczenia. Bez tego byłem skazany na beznadziejne poszukiwanie czegoś, co by mnie wyleczyło. Z tej idei narodziła się Piąta Tradycja. Naszym głównym celem jest niesienie posłania. Liczy się jedynie to, że osoba uzależniona od seksu i miłości może pomóc innej osobie uzależnionej od seksu i miłości w procesie zdrowienia, jak nikt inny. Mityngi koncentrują się na trzeźwości. Wszyscy się uśmiechają, gdy osoba prowadząca mityng mówi: „To nie jest miejsce na poznawanie potencjalnych partnerów”. Jednak to stwierdzenie skupia uwagę na naszym głównym celu, dla którego się spotykamy. Niesienie posłania jest ważne, ponieważ nie możemy zachować daru trzeźwości, jeśli go nie przekażemy dalej. Niesienie posłania przez komitet do szpitali i instytucji jest ważne, podobnie jak wypowiadanie się na mityngach, informacja publiczna, praca z podopiecznymi i bycie przykładem dla ludzi na świecie, którzy mogą również cierpieć na naszą chorobę i pytać nas, w jaki sposób zdrowiejemy.

 Dzisiaj niosę posłanie zdrowienia i trzeźwości innym cierpiącym na tę chorobę.
