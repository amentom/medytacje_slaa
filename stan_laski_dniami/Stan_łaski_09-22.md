22 września

FLIRTOWANIE

 Lęk, że nie zasługujemy albo nie możemy zasługiwać na prawdziwą miłość, prowadził nas do nadmiernych poświęceń na rzecz rodziców albo kochanków, do flirtowania z każdym, aby udowodnić własną atrakcyjność, do kłamania, aby zaimponować innym. — Tekst Bazowy SLAA, str. 109

 W czynnym uzależnieniu flirt zwykle polega na pustych obietnicach. Flirtujemy, aby zdobyć pożądaną uwagę lub rzeczy materialne, takie jak awans w pracy czy zniżki w sklepach lub barach. Jednak celem flirtu powinno być pokazanie komuś, że jesteśmy nim zainteresowani. Jeśli robi się to z jakiegokolwiek innego powodu, można to uznać za uruchamianie się. Nie chcemy wysyłać mylnych komunikatów. Lepiej powstrzymać się od flirtowania, chyba że jesteśmy otwarci na związek. Jeśli używamy flirtu w celu nawiązania relacji, powinniśmy być świadomi tego, w jaki sposób flirtujemy. Zanim wytrzeźwiałem, moją metodą flirtowania było wykorzystywanie języka seksualizacji i mówienie potencjalnej partnerce, do czego jestem zdolny. Moi koledzy i koleżanki z SLAA pomogli mi ukrócić to zachowanie. Zdrowe flirtowanie podczas trzeźwego randkowania jest czymś innym. To było dla mnie zupełnie nowe doświadczenie. Kiedy moja kandydatka na miłość sprowadzała rozmowę na ścieżkę seksualną, kierowałem ją z powrotem do zwykłej rozmowy dnia codziennego. Osoba, która potrzebowała tego rodzaju flirtu, nie była już dla mnie. To mnie przerażało. Zawsze byłem tak niepewny swojej zdolności do znalezienia prawdziwej miłości, że myślałem, że seksualizowanie jest konieczne, aby zdobyć i utrzymać partnerkę. Powstrzymanie się od tego typu flirtu pomogło mi znaleźć prawdziwą miłość i zdrowe partnerstwo.

 Dzisiaj wyrażam siebie uczciwie w myślach, słowach i czynach.
