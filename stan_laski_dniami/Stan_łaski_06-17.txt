17 czerwca

OCZEKIWANIA 

 Tak naprawdę opcja dostosowania się do spełnienia oczekiwań drugiej osoby też była nie do przyjęcia. Zbyt wiele naszego życia w trakcie uzależnienia zbudowaliśmy wyłącznie na takiej strategii, ponieważ nie mieliśmy jakiegokolwiek realnego poczucia tego, kim jesteśmy jako ludzie. Ani teraz, ani kiedykolwiek w przyszłości nie mogliśmy utrzymywać związku, w którym musielibyśmy zniszczyć zasadniczą część samych siebie tylko po to, aby uczynić siebie bardziej atrakcyjnymi w oczach innych. — Tekst Bazowy SLAA, str. 199

 Kiedy się „zakochuję”, zbyt często oczekuję, że moja ukochana spełni wszystkie moje oczekiwania, pozytywnie zareaguje na moje żądania i będzie zachowywać się tak, jak wyobrażam sobie, że kochanka powinna. Obsadzam moją ukochaną we własnym filmie mojego uzależnienia, a potem czuję się rozczarowany, gdy nie podąża za scenariuszem, który mam w głowie. Przyjaciel z innego programu Dwunastu Kroków powiedział kiedyś: „Oczekiwania są sianiem ziarna urazy”. Jeśli projektuję na kogoś to, kim myślę, że powinien być, lub jeśli zmieniam się tylko dlatego, by spełnić oczekiwania innych, przygotowuję grunt do tego, aby przeżyć rozczarowanie. Ludzie mają własną historię, potrzeby, uczucia i założenia. Postępują w sposób, którego nie mogę przewidzieć i który może mi się nie podobać. Kochać kogoś to akceptować niepewność, ponieważ nie mogę kontrolować reakcji lub zachowania innej osoby – tak, by odpowiadały moim pragnieniom. Zmienianie siebie po to, aby dostosować się do oczekiwań innych jest niewiernością wobec siebie. Prawdziwy ja ukrywa się pod tą fasadą i zawsze w końcu się ujawni. Mając realistyczne oczekiwania, nie tylko doświadczam mniej rozczarowań, lecz także często rzeczywistość przekracza moje oczekiwania.

 Uwalniam się od potrzeby zmiany siebie, aby sprostać czyimś oczekiwaniom, uznając tę samą wolność w innych.
