
# 27 października

## Ósma oznaka zdrowienia

> Zaczynamy akceptować nasze niedoskonałości i błędy jako część ludzkiej natury. W trakcie pracy nad naszymi wadami charakteru stopniowo pozbywamy się wstydu i perfekcjonizmu. — Główne Dokumenty SLAA, „Oznaki zdrowienia SLAA". 

Osobowość typowego uzależnionego jest często opisywana jako „egomaniak z kompleksem niższości". Niektórzy z nas dorastają z wypaczoną perspektywą naszej własnej wartości osobistej, przez co robimy swego rodzaju przedstawienie przed otaczającymi nas ludźmi, próbując sprawiać wrażenie, że mamy wszystko poukładane. W rzeczywistości stawiamy sobie nierealne wymagania, a potem obwiniamy się, gdy nie spełniamy naszych oczekiwań. To tylko kwestia czasu, kiedy fasada wokół nas runie. Dzięki procesowi Dwunastu Kroków możemy uzyskać nową perspektywę. Inni ludzie uczestniczący w naszym programie mogą pomóc nam spojrzeć obiektywnie na siebie i innych. Gdy zdajemy sobie sprawę, że ludzie mają wady, wybaczamy sobie własne niedoskonałości, a nawet z ich powodu zaczynamy siebie kochać. W tym miejscu rozpoczyna się proces uzdrawiania. Nie musimy już wstydzić się tego, kim jesteśmy. Możemy być dumni z naszej niedoskonałości, wiedząc, że jesteśmy dokładnie tacy, jacy powinniśmy być.

Siło Wyższa, pomóż mi rozpoznać siebie i innych jako doskonale niedoskonałych.
