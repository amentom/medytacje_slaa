30 września

EMOCJONALNE ROMANSE

 Wyczuwałem niebezpieczeństwo zaangażowania się, więc starałem się zachować kontrolę, nie idąc z nią do łóżka. Pomimo to moja obsesja na jej punkcie narastała, aż w końcu doszedłem do stanu, w którym męczarnią była perspektywa, że się z nią nie zobaczę. [...] Wszedłem w stan graniczący z paraliżem. Zdążyłem już bardzo głęboko połknąć haczyk. — Tekst Bazowy SLAA, str. 24

 Czasami nasz wiodący związek doświadcza trudności lub po prostu się nudzimy w nim. Może zdarzyć się, że osoba w naszej pracy rozumie nas i przyjemnie jest być w jej towarzystwie. Społeczeństwo poprzez filmy i telewizję wmawia nam, że taki romans, który dostarcza nam huśtawkę emocji jest fajny, a nawet ekscytujący. Kiedyś myślałem, że to w porządku, jeśli fizycznie do niczego nie dochodzi, jednak więzi emocjonalne podsycają pragnienia. Osoby uzależnione od seksu i miłości w swojej chorobie pragną uwagi. Jeśli otrzymujemy ją z niewłaściwego źródła, wzmaga to w nas wstyd i lęk. Dość często także sprawia, że tracimy kontrolę i przekraczamy granicę angażując się fizycznie w romans. To jak alkoholik dolewający trochę whisky do mleka podczas lunchu. To tylko mały flirt, który nie zaszkodzi, prawda? Zanim się zorientujemy, jesteśmy pijani miłością i uruchamiamy się w uzależnieniu od seksu. Bywa, że pojawia się myśl: mogę to kontrolować, ponieważ to jest nieszkodliwe, jednak to jest tylko głos uzależnienia. Potrzebujemy wpuścić naszą Siłę Wyższą, aby prowadziła nas w naszym życiu emocjonalnym. Jeśli w naszym związku pojawiają się trudności, powinniśmy zwrócić się po wsparcie do naszego sponsora lub innych uczestników SLAA, zamiast szukać pomocy u rozumiejącej nas, atrakcyjnej osoby poza związkiem. Trzeźwość wtedy balansuje na krawędzi.

 Mój sponsor, przyjaciele ze wspólnoty oraz moja Siła Wyższa prowadzą mnie dzisiaj w moich relacjach. Nie jestem sam.
Październik
