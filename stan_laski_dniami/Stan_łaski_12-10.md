10 grudnia

DZIAŁANIA W PRZECIWNYM KIERUNKU

 Wielu członkom naszej Wspólnoty pomogło wypisanie zachowań, które miały pozytywny, osobisty czynnik – zachowań, które dają spełnienie, pielęgnują nas, przynoszą zdrową przyjemność, wzrastanie oraz poprawę jakości życia. Angażowanie się w te zachowania może wypełnić czas, który dotychczas zwykliśmy poświęcać na uruchamianie się oraz pomóc nam wzrastać na drodze duchowej. — z ulotki „Ustalanie wzorców uzależnienia".

 Kiedy pojawia się impuls do uruchomienia, mój sponsor mówi mi, żebym podejmował działania w odwrotnym kierunku. Zazwyczaj oznacza to zadbanie o siebie: medytację, pójście na mityng lub wyjść na randkę ze sobą. Czasem wystarczy coś tak prostego, jak posłuchanie muzyki klasycznej. Autodestrukcja była moim standardowym działaniem w czasach, kiedy się uruchamiałem. Kiedy praktykuję zdrowe nawyki, jestem mniej skłonny do nieświadomego dowalania sobie, gdy jestem otoczony wyzwalaczami. Kiedy spotykam osobę lub sytuację, która w przeszłości powodowała u mnie wejście w uruchomienie, mogę się zatrzymać, pomodlić i zdecydować, jakie działanie będzie najlepsze, by odzyskać pogodę ducha. Jeśli nie umiem znaleźć niczego, co by mi pomogło, mogę zadzwonić do mojego sponsora lub kogoś ze wspólnoty. Dzięki Bogu za telefony komórkowe. Korzystanie z telefonu i modlitwa są wspaniałymi narzędziami programu. Powstrzymują głos uzależnienia z przeszłości, podpowiadający zachowania oparte na filozofii: „Co mogę na tym ugrać?” i zamieniają na pytanie: „Co pomoże mi wzrastać duchowo w zdrowieniu?”

 Moje wzorce zdrowienia wspierają mnie i podnoszą na duchu.
