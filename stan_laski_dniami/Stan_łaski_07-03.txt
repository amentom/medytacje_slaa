3 lipca

SAMODZIELNIE ZDEFINIOWANA TRZEŹWOŚĆ 

 Ci z nas, którzy próbowali oszukiwać samych siebie poprzez sposób, w jaki definiowali własne schematy uzależnienia od seksu i miłości, albo wracali do starych zachowań, albo wpadali w prawdziwe kłopoty z powodu swoich nowych „kroków do przodu”. Boleśnie nauczyliśmy się, że nie ma czegoś takiego jak połowiczne poddanie się. — Tekst Bazowy SLAA, str. 99 

 Definiowanie wzorców uzależnienia było dla mnie trudne. Połowiczne poddanie się doprowadziło mnie z powrotem do nieuczciwości, która zrujnowała moje pierwsze małżeństwo. Moje wzorce, takie jak „żadnego kontaktu z obiektem” i „żadnego seksu poza związkiem, w który jestem zaangażowany”, były jasne i obejmowały szeroki wachlarz zachowań, o których wiedziałem, że prowadzą mnie do uruchomienia. Nie dotyczyło to jednak zachowań granicznych, takich jak: przeglądanie zdjęć, listów czy e-maili lub słuchanie piosenek, które przypominały mi o obiektach. Definicja trzeźwości koryguje się naturalnie, jeśli pracujemy nad programem. Jeśli daję sobie zbyt dużo swobody i samodzielności wyboru, ponownie angażuję się w zachowania, przez które przybyłem do sal mityngowych na początku drogi. Jeśli wyznaczę granice zbyt ostro, program stanie się pozbawionym równowagi systemem „nie” trzymaniem się w zaparte abstynencji pozbawionej radości. Moim zobowiązaniem jest dotarcie do prawdy o sobie. Staram się jak najdokładniej określić moją trzeźwość i wiernie żyć zgodnie z nią. W miarę jak więcej prawdy zostaje ujawnione, z pomocą mojego sponsora, poddaję ją weryfikacji. Z biegiem czasu, w miarę jak plan coraz bardziej zbliża się do prawdy, zyskuję zabezpieczenie przed upadkiem i doświadczam rozkwitu mojego prawdziwego ja.

 Doświadczam wolności i radości, utrzymując określone przez siebie wzorce uzależnienia.
