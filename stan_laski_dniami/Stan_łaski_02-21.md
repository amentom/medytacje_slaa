21 lutego

KOMPULSYWNE KONTAKTY
 Obsesja i kompulsja, teraz nasi władcy, oznaczały, że kontrola nad seksualnym i uczuciowym życiem już do nas nie należy lub nie mamy jej w sobie. Utraciliśmy kontrolę bez względu na to, czy przyznaliśmy się sami do tego przed sobą, czy też nie. — Tekst Bazowy SLAA, str. 96
 Intelektualne rozpoznanie mojej potrzeby kontaktu z obiektem, pomimo konsekwencji, było dla mnie zaskakujące. Byłam inteligentna, wykształcona i świadoma psychologicznie. Dlaczego miałabym wielokrotnie wracać do interakcji z kimś, skoro potem czułabym się zdemoralizowana, opuszczona i bezwartościowa? Dopiero dzięki pracy nad Dwunastoma Krokami mogłam zrozumieć nałogową naturę tego przymusu, a z pomocą mojej Siły Wyższej zdołałam zaprzestać słuchania nieustannych kłamstw, jakie szepcze mi moje uzależnienie. „Zadzwoń do niego, poczujesz się lepiej. Zobacz go, a wszystko będzie dobrze”. Moje uzależnienie jest przebiegłe, zaskakujące, potężne i bardzo przekonujące. Sama, na własną rękę, nie jestem w stanie oprzeć się jego uwodzicielskiemu głosowi. Mogę zdrowieć, jeden dzień na raz, z pomocą mojej Siły Wyższej, uczciwości i regularnym kontaktom z innymi członkami SLAA, którzy nauczyli się odrzucać kłamstwa wmawiane im przez uzależnienie.
 Szczerze i uczciwie, opowiadam się dzisiaj po stronie zdrowienia.
