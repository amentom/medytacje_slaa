1 grudnia

CZYTANIE W MYŚLACH

 Mogliśmy wyraźnie zobaczyć, że niezdolność innych do przyjmowania naszych słów stanowiła dowód, jak bardzo zaburzona była ich zdolność odbioru. Prawdę mówiąc, mogliśmy w ich reakcjach dostrzec wiele z naszego dawnego, służącego uzależnieniu, „błędnego odczytywania” intencji innych. — Tekst Bazowy SLAA, str. 152

 Czytanie w myślach jest formą fantazji. To część mojego uprzedmiotowiania i seksualizowania ludzi. Kiedy szukam potencjalnych osób do związku, wymyślam w głowie historie o zupełnie obcych mi osobach – kim są, dokąd zmierzają w życiu i jaka jest ich seksualność. Rzeczywistość jest taka, że nie mam o tym pojęcia. To samo dzieje się, gdy jestem w związku. Mam przekonanie, że mój własny mózg będzie bardziej skuteczny w określeniu intencji mojego partnera, niż gdybym go po prostu o to zapytała. Jako dziecko bałam się rozmawiać o swoich emocjach lub pytać o emocje innych, więc założyłam, że będę musiała postępować w ten sposób przez resztę mojego życia. W zdrowieniu praktykuję dzielenie się swoimi uczuciami i myślami z innymi – tak, aby mogli poznać prawdziwą mnie. Kiedy nie jestem pewna czyjejś intencji, proszę tę osobę o wyjaśnienie. Nigdzie nie zajdę, próbując czytać w ludzkich myślach. Jeśli angażuję się w relacje z innymi i mam gotowość być wrażliwa, ujawniając swoje słabości i jestem w stanie się otworzyć, pokazując, kim jestem, wtedy mogę żyć w rzeczywistości. W wyniku tego procesu lęk stopniowo zanika.

 Dziś, gdy nie jestem pewna, co myślą inni, pytam.
