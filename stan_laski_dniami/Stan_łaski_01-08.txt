8 stycznia

ZAKOŃCZENIE ZWIĄZKU 

 Gdy potencjalny partner nie był zdolny do zaakceptowania nas takimi, jacy jesteśmy, stawaliśmy w obliczu wyboru: albo musieliśmy dostosować się do spełniania oczekiwań tej osoby, albo przyznać, że nie było perspektywy do tworzenia związku z tą konkretną osobą. — Tekst Bazowy SLAA, str. 199 

 Dla wielu z nas wybór, czy opuścić niezdrowy związek, czy w nim pozostać, może wydawać się jedną z najbardziej bolesnych decyzji, jaką kiedykolwiek musieliśmy podjąć w naszym życiu. Możemy wskazywać na zdrowe aspekty związku i przejaskrawiać je, by mieć powody, by w nim pozostać. Jednak ze względu na nasz powrót do zdrowia konieczne jest odejście. Boimy się i przeraża nas samotność. Czy nasze poczucie własnej wartości będzie w stanie znieść poczucie odrzucenia, kiedy nikt nie zadzwoni i nie będzie błagać, żebyśmy wrócili? Wiele osób uzależnionych od seksu i miłości obawia się także, jak będzie funkcjonować w okresie abstynencji bez uprawiania seksu. Ta kwestia może być częścią składającą się na podjęcie decyzji o zakończeniu niezdrowego związku, co może być bolesne. Jednak najtrudniejszą rzeczą w takiej sytuacji jest samo podjęcie tej decyzji. Po podjęciu decyzji ból nieco łagodnieje, a w jego miejsce pojawia się spokój. Wielu z nas odkryło, że zasada „braku kontaktu” pomaga nam dotrzeć do miejsca, gdzie znajdujemy pogodę ducha. Dajemy sobie szansę na przeżycie żałoby po związku, unikając szansy na manipulowanie tą osobą, aby wróciła do naszego życia. Możemy podejmować lepsze decyzje, kiedy nie jesteśmy twarzą w twarz z naszym dotychczasowym partnerem.

 Modlę się, aby moja Siła Wyższa zapewniła mi siłę potrzebną do przetrwania pierwszej fali zdrowego bólu, który doprowadzi mnie do spokojnych, łagodnych wód zdrowienia.
