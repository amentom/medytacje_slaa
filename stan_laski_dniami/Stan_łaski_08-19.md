19 sierpnia

PROJEKCJA 

 Próbowałem zwalczać ten strach [że będzie uprawiała seks lub wchodzić w intrygi z innymi], tłumacząc sobie, że to tylko projekcja na nią moich własnych niestabilnych zachowań i postaw. — Tekst Bazowy SLAA, str. 32

 Ostatnio zauważyłem, że za każdym razem, gdy w kimś znajduję wady, mam te same cechy. Wybierałem w swoim życiu osoby, które mają rażące wady charakteru, za którymi mogłem się ukryć i wskazywać na nich. Czuję takie oburzenie, że muszę znosić ich poważne wady charakteru. Mam przyjaciela, który moim zdaniem przechwala się. Ostatnio zdałem sobie sprawę, że mam ten sam problem. Moja Siła Wyższa, sponsor i mityngi pomagają mi dostrzec, że w każdym przypadku mam właśnie te wady w sobie. Powodem, dla którego ta osoba pojawiła się w moim życiu, jest prawdopodobnie wydobycie na światło dzienne aspektów mojego charakteru, których nie jestem w stanie dostrzec. Czasami myślę, że to w porządku dawać upust swoim wadom w taki sposób, w jaki to robię, ponieważ nie jestem tak zły, jak inni ludzie w moim życiu. Wchodzę teraz na zupełnie inny poziom odpowiedzialności i uświadamiam sobie, jaki wpływ wywarłem na życie innych ludzi. Zawsze zakładałem, że to wina kogoś innego. Jak mówi przysłowie: „Co Cię dotyka, to Cię dotyczy”. W końcu jestem w stanie przyjrzeć się swoim wadom i oddać je mojej Sile Wyższej.

 Jeden dzień na raz, poprzez Kroki, modlitwę i medytację, moje wady charakteru są usuwane.
