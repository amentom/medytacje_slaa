6 sierpnia

POTWIERDZANIE WŁASNEJ WARTOŚCI

 Potwierdzanie oznak wzrastającego poczucia własnej wartości:
- zastępujemy uczucia wstrętu do samego siebie docenianiem siebie;
- jesteśmy zdolni do przyjmowania komplementu lub miłego słowa;
- mamy zdolność dostrzegania i uznawania naszych osiągnięć;
- jesteśmy zdolni do przebywania sami ze sobą, zachowując dobre samopoczucie. – z ulotki “Mierzenie postępów”

 Parkowanie w moim mieście jest straszne. Mam przyjaciela w zdrowieniu, który za każdym razem, gdy dostawał mandat za parkowanie, chodził i mówił: „Szukam potwierdzenia”. Obaj wiedzieliśmy, co to naprawdę znaczy. Szukanie potwierdzenia nie jest złe, chyba że jesteśmy od niego uzależnieni i zrobimy wszystko (włączając zachowania wysokiego ryzyka), aby je zdobyć – zwłaszcza od niedostępnych ludzi. Kiedy nauczymy się dawać sobie samym potwierdzenie, mamy znacznie silniejsze podstawy do samoakceptacji. Moja choroba uwielbia mówić mi, że jestem nic niewart. Na początku zdrowienia, kiedy ludzie prawili mi komplementy, wyjaśniałem im wszystkie powody, dla których się mylili. Jeśli zrobiłem coś dobrego, wkraczał mój perfekcjonizm, aby wytknąć wszystkie błędy, które popełniłem. Dawniej to, ile uwagi seksualnej dostawałem, potwierdzało moją wartość. Ale to nie pozwalało mi czuć się komfortowo w samotności. Gdy nie otrzymywałem ciągłego potwierdzenia z zewnątrz, czułem się jak zdesperowany oszust. Kiedy byłem w związku, a moja partnerka choćby zasugerowała, że jest problem, to był wielki dramat. Program nauczył mnie rozróżniać potwierdzenie karmiące ego i to, które wzmacnia zdrowe poczucie własnej wartości. Zdrowiejąc, szukam możliwości dla tego drugiego.

 Dzisiaj szukam potwierdzenia w sobie i wybieram dla siebie wartościowe działania.
