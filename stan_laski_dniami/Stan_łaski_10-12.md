
# 12 października

## Niedostępność emocjonalna

> Przez całe życie uwodziłam innych ludzi albo intelektem, albo ciałem. Tak naprawdę nigdy nie wiedziałam, czym jest prawdziwa emocjonalna bliskość. Byłam zbyt uczciwa, by kraść, ale zbyt nieuczciwa emocjonalnie, aby przyznać nawet przed samą sobą, co tak naprawdę czuję. — Tekst Bazowy SLAA, str. 211

Czułam się jakby poza ciałem, lewitując w pomieszczeniu w towarzyskich lub stresujących sytuacjach. Możliwość zatracenia się w fantazjach może być dobrą rzeczą, jeśli pojawia się jakieś niebezpieczeństwo, Ale jeśli jesteś na kameralnej kolacji i ciągle sprawdzasz drzwi, żeby zobaczyć, kto wchodzi do lokalu, to wznosisz bariery emocjonalne. Mówiłam sobie, że po prostu potrzebuję wiedzieć, co się dzieje wokół. Jeśli mój partner narzekał, szybko szłam z nim do łóżka. Uwodzenie było moim ulubionym narzędziem. Ale to jedynie pozwalało mi uciec od moich uczuć. Nie mogłam żyć tu i teraz, być obecna i podatna na zranienie. Przewidywałam przyszłość lub podejmowałam próby naprawienia przeszłości. Myślałam, że uczucia mnie przytłoczą i zabiją. Ilekroć ktoś próbował wydobyć ze mnie, co czuję, wzbierał we mnie gniew. Na początku mojego zdrowienia miałam myśli, żeby uderzyć terapeutę i nakrzyczeć na niego. W końcu musiałam skonfrontować się z moją emocjonalną niedostępnością w Kroku Czwartym. Piąty Krok wymógł na mnie, bym się otworzyła ze swoimi słabościami i wyznała wszystko mojej sponsorce i Bogu. Pozostałe Kroki pomogły mi usunąć wiele barier na drodze do emocjonalnej dostępności.

Żyję tu i teraz, dając sobie prawo do bycia wrażliwą i godną zaufania.
