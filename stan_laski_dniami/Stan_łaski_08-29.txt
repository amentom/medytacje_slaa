29 sierpnia

„PRAWDZIWA MIŁOŚĆ"

 Uważamy, że przez cały czas próbowaliśmy uzyskać coś o wiele bardziej znaczącego w naszych uzależniających aktywnościach. Być może myliliśmy seks i romantyczne intrygi z miłością, ale w rzeczywistości, głęboko wewnątrz nas, tak naprawdę szukaliśmy miłości. — Tekst Bazowy SLAA, str. 182

 Przed podjęciem wysiłków na rzecz zdrowienia w SLAA miałem duży problem z zazdrością we wszystkich związkach. Jak to mówią, brałem zakładników. Jednak po głębszym przeanalizowaniu mojej motywacji i dzięki rozmowom z innymi we wspólnocie, modlitwie i poszukiwaniom, mogę teraz powiedzieć, że choć daleki jestem od całkowitego przezwyciężenia swoich tendencji to posuwam się do przodu w batalii zdrowienia. Ilekroć zaczynam odczuwać zazdrość w związku, przypominam sobie, że życie na drodze zdrowienia jest pełne obfitości, a nie niedostatku. Ludzie mają zdolność kochania ciebie, mnie, swoich przyjaciół, członków rodziny – wszystkich. Miłość nie jest limitowana. Im więcej miłości dajemy, tym więcej jesteśmy w stanie dawać i wiemy, jak to robić, a ona po prostu przychodzi. Przyjmuję miłość i pozwalam jej wzrastać we mnie, ale nie chomikuję jej. Przekazuję ją dalej i zauważam, jak rozprzestrzenia się na innych. Jakże piękna i wyzwalająca realizacja tego spotkała mnie w tym programie. Nie wysysam już miłości z ludzi. Staram się dawać miłość i być tym, który kocha. Wtedy czuję się najbardziej kochany w moim życiu.

 Dzisiaj szukam okazji, by okazywać miłość, nie oczekując niczego w zamian.
