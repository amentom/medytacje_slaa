11 maja

ZADOŚĆUCZYNIENIA 

Ale jeśli nawet nie wiedzieliśmy, jak mamy znaleźć w sobie odwagę, aby wykonać takie zadośćuczynienie, to sama gotowość do podjęcia próby była bardzo istotna dla naszego postępu. Jeśli lęk i pycha powstrzymywałyby nas przed wykonaniem tego ważnego kroku w naszej podróży duchowej, moglibyśmy przejść przez życie, ciągle próbując unikać mnóstwa tych ludzi, z którymi byliśmy związani w obustronnie destrukcyjnych relacjach. — Tekst Bazowy SLAA, str. 120

Po co w ogóle zawracać sobie głowę przepraszaniem, skoro i tak ponownie to zrobisz? Przed SLAA nie mogłem uniknąć zrobienia tego kolejny raz, niezależnie od tego, jak destrukcyjne to było. Ale żeby osoba, na której punkcie miałem obsesję, została przy mnie, musiałem przepraszać. Musiałem przekonać tę osobę, że naprawdę jest mi przykro i nigdy więcej tego nie zrobię. Za te sceny powinienem był dostać Oscara. W trzeźwości odkryłem, że wykonywanie zadośćuczynień jest kluczowe dla mojego powrotu do zdrowia. Musiałem skonfrontować się ze swoim złym zachowaniem i podjąć działania, aby je zmienić. Gdybym nie uporządkował spraw – ruin swojej przeszłości, spędziłbym całe życie, uciekając. Pycha dawała mi racjonalne wyjaśnienia, dlaczego nie muszę zadośćuczyniać komuś, kto również mnie skrzywdził. Lęk podpowiadał mi, żebym się do niczego nie przyznawał, bo wszystko stracę. Otworzyłem drzwi do gotowości, modląc się przy każdym zadośćuczynieniu. To pomogło mi zdać sobie sprawę, że mógłbym utknąć w mojej chorobie i znowu powrócić do uruchamiania się, gdybym nie podjął działania i nie przystąpił do Kroku Dziewiątego. Większość moich zadośćuczynień została dobrze przyjęta i ludzie widzieli, że naprawdę się zmieniłem. W końcu znalazłem pogodę ducha.

Dzisiaj przepraszam za popełniane błędy i zadośćuczyniam, zmieniając swoje zachowanie.
