5 lutego

ZAWIŚĆ I ZAZDROŚĆ
 Stałem się znowu obiektem jeszcze jednego, powtarzającego się nawrotu intensywnego głodu i pożądania. Był on wzmacniany przez fakt, że czułem dotkliwy ból, ponieważ zobaczyłem, jak pewna osoba pomagała sobie sama w czymś, co dotąd było tylko „moim” terytorium! — Tekst Bazowy SLAA, str. 50
 Zawiść oznacza, że chcę mieć to, co ma ktoś inny. Zazdrość, że boję się, że stracę coś, co mam i przejdzie to w ręce kogoś innego. Rozpoznanie w sobie zawiści może być bolesne. Być może widzę przyjaciela lub członka rodziny, którzy odnoszą sukces, jakiego ja pragnę i czuję do nich zawiść, a może nawet urazę. Nie jestem w stanie podzielać ich szczęścia, ponieważ jestem zbyt pochłonięty tym, czego chcę. Co więcej, czynię ich osiągnięcia krzywym zwierciadłem ukazującym moje braki. Zamiast skupiać się na tym, co mają inni, korzystniejszym dla mnie jest wyrażanie wdzięczności za to, co mam. Jeśli pragnę w moim życiu większych osiągnięć, muszę zakasać rękawy, aby je osiągnąć. Uzależnienie ograniczało mnie i czyniło moje cele zagmatwanymi. Sprawiało, że traciłem z oczu to, co jest naprawdę ważne. Dzięki procesowi zdrowienia możliwe jest ponowne ustalenie moich priorytetów i stanie się osobą, którą chcę być. Mogę cieszyć się szczęściem innych, pracując jednocześnie nad osiągnięciem swoich celów i być wdzięcznym za błogosławieństwa, które już posiadam.
 Siło Wyższa, dziękuję Ci za dary, którymi mnie obdarzyłaś. Koncentruję się na nich i cieszę się szczęściem moich przyjaciół i rodziny.
