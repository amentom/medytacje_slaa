
# 7 października

## Piętno społeczne

> Wiedzieliśmy, że nasz „stan", to znaczy bycie uzależnionym od seksu i miłości, był z punktu widzenia współczesnego społeczeństwa nie mniej napiętnowany niż alkoholizm w latach 30. i 40. XX wieku. — Tekst Bazowy SLAA, str. 158

Nie podoba mi się szczególne piętno związane z uzależnieniem od seksu i miłości. Budzi to lęk, gdy mityng zostaje wyrzucony z kościoła z powodu naszej nazwy. Przyjęliśmy nawet określenie (Wspólnota Augustyńska), aby pomóc ludziom dobrej woli w społeczeństwie, którzy chcieli wynająć nam salę na mityngi, ale obawiali się potencjalnych nieprzyjemności. Nasi poprzednicy, którzy napisali Tekst Bazowy, zdecydowali się na zrobienie tego „[dochodząc] do wniosku, że nasza nazwa będzie problemem gdziekolwiek pójdziemy”. Ale w latach trzydziestych alkoholicy byli równie źle rozumiani i obawiano się ich. Z biegiem lat społeczeństwo dowiedziało się więcej o alkoholizmie i zobaczyło, jak ludzie wracają do zdrowia w AA. Wierzę, że w przypadku SLAA będzie ten sam rodzaj wykładni uczenia się. A im bardziej rośnie liczba członków naszej wspólnoty, tym mniej tajemnicy wiąże się z programem. Im więcej ludzi zna kogoś, kto „uczestniczył w jednym z naszych mityngów”, tym bardziej lęk znika. Wysiłki podejmowane przez informację publiczną zintegrują SLAA ze społeczeństwem, tak jak to miało miejsce w przypadku AA. Kiedy ludzie dostrzegą, jak bardzo SLAA zmienia życie i ponownie jednoczy rodziny, będą chcieli wesprzeć (lub przynajmniej tolerować) te starania.

Dzisiaj to ja decyduję, jak, kiedy i gdzie dzielę się informacjami o mojej chorobie.
