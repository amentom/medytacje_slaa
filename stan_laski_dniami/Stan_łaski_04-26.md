26 kwietnia

SIŁA

 Czułem się coraz mocniejszy zarówno we wglądzie w siebie, jak i wytrwałości w postępowaniu, ponieważ dalej dzieliłem się moimi przeżyciami z innymi ludźmi – zarówno sprzed zdrowienia, jak i po jego rozpoczęciu. Nawet gdy nie byli gotowi, aby to przyjmować. — Tekst Bazowy SLAA, str. 58

 Siła przed trzeźwością oznaczała walkę ze wszystkim i wszystkimi, aby udowodnić, że jestem silny. Wewnątrz jednak byłem niepewny i przestraszony. To samotne miejsce. Słyszałem, jak ludzie mówią: „W grupie siła”. Nigdy nie czułem, że to prawda, dopóki nie przyszedłem do SLAA i nie ujrzałem ludzi pomagających sobie nawzajem w swoich zmaganiach. Wspólnota podtrzymywała ich na duchu, kiedy czuli się zbyt słabi, by iść dalej. Dzielimy się naszym doświadczeniem, siłą i nadzieją. Dzięki Dwunastu Krokom i programowi zdrowienia SLAA uzyskałem wgląd w siebie, co pomogło mi przejść przez wiele życiowych trudności. Zamiast chować głowę w piasek, zadbałem o siebie, poszedłem do lekarza i dowiedziałem się, że potrzebuję operacji. Zamiast uciekać w nałogowe zachowania, modliłem się i prosiłem o pomoc. Przeszedłem przez to wszystko z podniesioną głową, czując się, jakbym był ponad tym z moją Siłą Wyższą, zamiast pogrążać się w rozpaczy. Teraz mam w sobie spójność, która przyciąga do mnie ludzi, zamiast nieobliczalnego zachowania, które kiedyś ich odpychało. Trzeźwość z każdym dniem daje mi coraz więcej siły.

 Kiedy czuję, że brakuje mi siły, polegam na mojej Sile Wyższej i Wspólnocie SLAA.
