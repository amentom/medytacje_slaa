11 stycznia

SIŁA WYŻSZA

 Nasza relacja z Bogiem była tak naprawdę osobista. Nie musiała być zgodna z definicją jakiejkolwiek instytucji religijnej czy doświadczeniem jakiejkolwiek osoby. Tak naprawdę nie musieliśmy definiować naszej Siły Wyższej nawet dla samych siebie. — Tekst Bazowy SLAA, str. 131

 Niektórym z nas może się wydawać, że duchowość jest poza naszym zasięgiem. Być może nigdy nie poznaliśmy Siły Wyższej. Wielu z nas dorasta z narzuconą nam koncepcją Boga. Ten świat jest pełen tak wielu różnych interpretacji Siły Wyższej. Nie ma powodu, dla którego każdy z nas nie miałby mieć swojej własnej koncepcji. Uświadomiłem sobie, że część mojego oporu przed powierzeniem swojego życia i swojej woli wynikała z tego, że wyobrażałem sobie Boga na wzór mojego ojca. Nie chciałem mieć Siły Wyższej mającej wymagania, którym nigdy nie byłem w stanie sprostać ani takiej, której nigdy nie mogłem zadowolić. Kiedy byłem w stanie oddzielić wizerunek mojego ojca od mojej koncepcji Boga, poczułem, że istnieje bardziej kochająca, szczodra i tolerancyjna Siła we wszechświecie; to jest Bóg, z którym dzisiaj buduję relację.

 Dzisiaj stale pogłębiam moją świadomą więź z moją Siłą Wyższą.
