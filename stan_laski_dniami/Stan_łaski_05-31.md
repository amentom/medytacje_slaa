# 31 maja

## Ludzie - zadowalacze 

> Z biegiem czasu, nie zdając sobie z tego sprawy, poświęciłem własną indywidualność, po to aby podtrzymywać to poczucie emocjonalnego bezpieczeństwa, czerpanego z zależności od innych. Myślałem, że aby być kochanym, muszę robić wszystko, czego oni będą ode mnie chcieli. — Tekst Bazowy SLAA, str. 251-252

Zadowalanie innych było wadą charakteru, do której uciekałem się najczęściej podczas mojego uruchamiania się. Jeśli byłem z grupą uczniów z czerwonym paskiem na świadectwie, chwaliłem się swoimi ocenami i mówiłem używając dużego zasobu słownictwa. Jeśli byłem w towarzystwie znajomych, którzy zażywali substancje psychoaktywne, piłem z nimi do upadłego. Nigdy nie rozwinąłem swoich upodobań na podstawie własnych potrzeb, bo żeby czuć się bezpiecznie, wszyscy musieli mnie lubić. Jeśli nie lubienie czegokolwiek, co zrobiłem, oznaczało, że zamierzają odejść, musiałem zmienić wszystko w sobie, aby zostali. Taki sposób życia nie pozostawia wiele miejsca na poznanie siebie. Nawet z narzędziami SLAA w ciągu pierwszych kilku lat trzeźwości trudno mi było usłyszeć własny głos. Bałem się powiedzieć „nie”. Musiałem połączyć pięć różnych osobowości w jedną, z którą mógłbym żyć i którą mógłbym polubić. Musiałem napisać wiele inwentur lęku odnośnie porzucenia i emocjonalnego bólu. Naprawdę pomogły mi słowa mojego sponsora: „Spójrz, komu chcesz zaimponować. Oni wszyscy też są szaleni.” Dopóki mam świadomość, że mogę zaspokoić własne potrzeby, nie muszę iść na kompromis i czuć się źle ze sobą.

Praktykuję kochanie siebie i akceptację, podczas znajdowania zdrowych sposobów na zaspokojenie moich potrzeb.
