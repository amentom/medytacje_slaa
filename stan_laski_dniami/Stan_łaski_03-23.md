23 marca

PRZECHODZENIE PRZEZ BÓL

 Kiedy teraz przychodzi cierpienie, nie sięgam automatycznie do seksualnych myśli czy rozwiązań. Mam czas na przepracowanie uczuć i zrozumienie, że nie będą w stanie mnie przytłoczyć, ponieważ mogę poprosić o pomoc Siłę Wyższą albo członka Wspólnoty SLAA. — Tekst Bazowy SLAA, str. 263

 Wyobraź sobie rozżarzone węgle. Stoisz z boku, bose stopy pocą się w oczekiwaniu na wykonanie zadania. Rozważ możliwe skutki w swoim umyśle. Możesz przejść szybko, nie dając węglom czasu na spalenie podeszew stóp. Albo możesz przechodzić przez żar ponad 500 stopni, tylko po to, by ze strachu zatrzymać się w środku. Jeśli strach ogarnie nas, gdy przechodzimy przez nasz ból, możemy zostać przytłoczeni. Jeśli utkniemy w problemach naszego życia, uzależnienie będzie tam czekać, gotowe nas spalić. Co skłania nas do zrobienia kolejnego kroku? Jakich narzędzi możemy użyć, aby przypomnieć sobie, że jest nadzieja? Zasoby są dla nas po to, abyśmy z nich korzystali. Firewalker przechodzi przez dół wypełniony żarem, idąc dalej, nawet gdy boli. Nie można tego zrobić wyłącznie w oparciu o siłę woli. Odważenie się na ogniste ścieżki życia wymaga czasu i zaufania do samego siebie. Każdy z nas ma swoją grupę wsparcia, trzymających kciuki, mówiących nam, że możemy przez to przejść. Z odwagą możemy podnosić stopy i przejść na drugą stronę. Bez względu na to, przez co przechodzę, mogę dzisiaj pozostać trzeźwy.

 Używając narzędzi SLAA moja Siła Wyższa pomaga mi zachować trzeźwość.
