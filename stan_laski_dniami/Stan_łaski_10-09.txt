9 październik

a
NEUROPLASTYCZNOŚĆ

 Ponownie zajęłam się moimi umiejętnościami artystycznymi. Czułam, że mój mózg znowu normalnie pracuje. [...] zaczęłam biegać [...] pobierałam nauki medytacji transcendentalnej [...] Osłabło kompulsywne poszukiwanie kogoś, kto złagodzi cierpienie. I ból, który jest ukryty głębiej stał się do zniesienia. To uzdrawiający ból, który znoszę, ponieważ otrzymałam dar od Boga – pierwszy związek, jaki kiedykolwiek stworzyłam. — Tekst Bazowy SLAA, str. 286

 Neuroplastyczność to szerokie pojęcie określające proces przebudowy mózgu trwający całe życie – mózg usuwa te połączenia, które nie są już potrzebne lub przydatne, a wzmacnia te, które są użyteczne. Mózg decyduje o tym na podstawie doświadczeń życiowych i tego, jak dawno dane połączenia zostały użyte. Neurony mogą osłabnąć z powodu niewystarczającego wykorzystania i obumierać. Kiedy doznajemy traumy lub zranienia, nieuszkodzona część mózgu przejmuje funkcje uszkodzonej części. Depresja i uzależnienie sprawiają, że mój mózg pracuje zbyt intensywnie. Kiedy codziennie podejmuję dbanie o siebie, mój mózg rozpoczyna przebudowywanie się na zdrowe działania, rezygnując z tych nałogowych. Pamiętam, jak pijąc whisky jako nastolatek mówiłem: „Ups, zabiłem kolejną komórkę mózgową”. Nigdy nie zdawałem sobie sprawy, że dramatyczne, traumatyczne związki działają w ten sam sposób, tylko wolniej. Chcę funkcjonować najlepiej, jak potrafię. Dbałość o siebie i szukanie woli Boga (innymi słowy trzeźwości), zamiast zachowań otępiających umysł pomoże mojemu mózgowi nauczyć się uzdrawiać ze wszystkich tych uszkodzeń, jakie na przestrzeni lat zostały wyrządzone przez uzależnienie.

 Codziennie praktykuję troskę o siebie, uzdrawiając swój umysł, ciało i ducha.
