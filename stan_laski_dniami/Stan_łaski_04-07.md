7 kwietnia

BEZSILNOŚĆ

 Zaczęliśmy uznawać fakt, że jesteśmy bezsilni nie tylko wobec tego, aby zmienić jakiegoś konkretnego partnera seksualnego, kochanka czy sytuację. Byliśmy bezsilni wobec całego uzależnieniowego schematu, a obecna, określona sytuacja była tylko jego najbardziej aktualnym przykładem. — Tekst Bazowy SLAA, str. 98

 Jesteśmy posiadaczami naszych wzorców. Te wzorce to sposób myślenia i zachowania, które są zakorzenione i nieświadome, a zatem działają bez rozpoznania innego wyboru. Poprzez uczciwe opisanie naszej historii i doświadczeń związanych z bezsilnością i niemożnością kierowania własnym życiem, tak jak większość formalnie robi to pracując nad Krokiem Pierwszym, definitywnie odkrywamy nasze wadliwe wzorce i postęp naszej choroby. Kiedy słuchamy, jak inni dzielą się swoją historią o niemożności kierowania własnym życiem, zazwyczaj możemy zidentyfikować te same myśli i uczucia, jeśli nie zachowania. Czasami słyszymy ludzi, którzy ujawniają nam naszą własną bezsilność tam, gdzie sądziliśmy, że jej nie ma. Myśleliśmy, że możemy sobie z tym poradzić, ale zostaliśmy tym przytłoczeni. Uznanie i zaakceptowanie tej części naszego uzależnienia od seksu i miłości, tak jak właśnie udokumentowaliśmy to w pisemnej pracy Kroku Pierwszego, czyniąc to niezaprzeczalnym faktem, ma kluczowe znaczenie dla rozpoczęcia brania osobistej odpowiedzialności i podjęcia zmian. Nie możemy już wskazywać winnych palcem, tak jak robiliśmy to w przeszłości.

 Dzisiaj zobowiązuję się skoncentrować na sobie z pomocą programu, mojej Siły Wyższej i mojego sponsora.
