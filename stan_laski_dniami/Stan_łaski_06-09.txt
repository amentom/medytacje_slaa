9 czerwca

UWODZENIE

 Czuliśmy się bezpiecznie, wiedząc, że fizycznie, emocjonalnie i umysłowo wciąż możemy przyciągać do siebie nowych ludzi albo jeszcze bardziej przywiązywać do siebie tych, którzy już są w naszej sieci. [...] Za pośrednictwem seksu, uroku osobistego, uczuciowej atrakcyjności czy błyskotliwego intelektu wykorzystywaliśmy innych ludzi jako „narkotyk”, unikając zmierzenia się z własną osobistą, nieodpowiednością. — Tekst Bazowy SLAA, str. 101-102

 Wiele osób w naszym społeczeństwie uważa, że posiadanie mocy w uwodzeniu jest czymś godnym podziwu. Owa siła jest używana w reklamie, a aktorzy używają jej, aby natychmiast stać się celebrytami. Pewna umiejętność uwodzenia może być dla niektórych pomocna. Ale dla uzależnionych od seksu i miłości może to być waluta, która karmi nasze uzależnienie. Korzystanie z wszelkich środków niezbędnych do posiadania stałego dostępu do współżycia seksualnego zwykle oznacza, że musimy składać puste obietnice. Uwodzenie tej samej osoby po raz kolejny staje się z czasem coraz trudniejsze, gdy dana osoba zdaje sobie sprawę, że nie jesteśmy zdolni do zaangażowania i bliskości. Wielu uzależnionych uwielbia tego typu wyzwania, ale większość decyduje się na szybkie zaspokojenie i znajduje innych, którzy ulegną ich perswazji. Uwodzenie to krótkoterminowa forma dowartościowania się. Kiedy cel - seks - zostanie osiągnięty, wyłania się prawdziwa osoba, ponieważ nikt nie jest w stanie utrzymać fasady przez całe życie. Prawda zawsze wychodzi na jaw. SLAA pomogło mi przestać rozgrywać gry i pokazać moją prawdziwą twarz w związkach. Ludzie mieli swobodę wyboru – czy mnie zaakceptować, czy odrzucić – na podstawie tego, kim jestem. Nie musiałem już marnować pieniędzy, czasu i energii na tworzenie szalonych scenariuszy. Wolność bycia sobą i odnalezienie prawdziwej miłości jest dla mnie więcej warte niż cokolwiek innego.

Dzisiaj traktuję innych z szacunkiem, pozostając wiernym sobie i swojej trzeźwości.
