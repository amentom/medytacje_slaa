24 września

MIŁOŚĆ W STOSUNKU DO SIEBIE

 Pośród wszystkich trudności i uczucia niepewności pojawiła się prosta bliskość: spotkaliśmy siebie samych i odnaleźliśmy swoją wartość. Staliśmy się „ukochani" dla samych siebie. — Tekst Bazowy SLAA, str. 150

 Och, być kochaną przez kogoś... kogokolwiek. Nigdy nie przyszło mi do głowy, że tym kimś mogę być ja sama. Prawdę mówiąc, przed rozpoczęciem zdrowienia sama myśl o kochaniu siebie była dla mnie przerażająco przygnębiająca. Za dużo było wad, za dużo niedoskonałości. Celem było znalezienie wymarzonego mężczyzny, który pokochałby mnie pomimo moich niedoskonałości. Z pewnością mogłabym znaleźć tę osobę, gdybym wystarczająco długo szukała, wystarczająco ciężko pracowała nad swoim wyglądem, postępowała właściwie i kochała tę osobę pomimo jej niedoskonałości. Któż wtedy by mnie nie pokochał? Te szalone myśli trzymały mnie w niekończącym się poszukiwaniu kogoś, kto nie istniał. Dziś zdaję sobie sprawę, że nie muszę patrzeć dalej niż we własne lustro i tam znajduję osobę, która pokocha mnie na zawsze, z wadami i w całości. Kiedy popełniam błędy, mówię sobie: „Nic się nie stało, nadal cię kocham i aprobuję". Dziś opiekuję się sobą. Zabieram siebie na długie spacery po plaży i słucham swoich myśli i pragnień. Nie biczuję się za to, że jestem inna (uzależniona).

 Jestem wystarczająca, to co mam jest wystarczające, i to co robię jest wystarczające.
