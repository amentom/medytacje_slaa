19 marca

WIELE UZALEŻNIEŃ

 [Ludzie] zdawali się nie rozumieć, że uzależnieniowy apetyt nigdy nie ma „wystarczająco dużo” oraz że brak równowagi umysłu jest brakiem równowagi umysłu, bez względu na to, czego dotyczy - picia czy romansowania! — Tekst Bazowy SLAA, str. 51

 Usłyszałam w AA, że jeśli nie jesteś w więcej niż jednej Wspólnocie opartej na Dwunastu Krokach, to tkwisz w zaprzeczaniu. Zawsze obwiniałam swój alkoholizm za uzależnienie od seksu i miłości. Ale kiedy wytrzeźwiałam w AA, zachowanie nie ustało. Tylko się pogorszyło. Wiedziałam, że mam do czynienia z innym uzależnieniem. A kiedy byłam trzeźwa w SLAA i stałam w alejkach sklepu spożywczego, żeby wysadzić w powietrze mój zdrowy związek z powodu obsesji na punkcie jedzenia, wiedziałam, że potrzebuję programu Dwunastu Kroków związanego z jedzeniem. Znam wiele osób zdrowiejących w SLAA, którzy mieli w swoim planie randkowym zasadę „nie pić alkoholu na randkach" i odkryli, że potrzebują AA. Widzę coraz wyraźniej, że nieistotne jest, jakim sposobem unikam życia (na przykład poprzez alkohol, seks, jedzenie, pieniądze itp.), muszę poświęcić temu uwagę. Dwanaście Kroków, jest tym na czym potrzebuję się skupić. Moja duchowość utrzyma mnie w trzeźwości we wszystkich obszarach. Nie ma takiego znaczenia, w którym programie uczestniczę w tym tygodniu, to jedynie pomaga mi za każdym razem ujrzeć właściwy kierunek. Pomaga usłyszeć, jak ludzie dzielą się tymi samymi problemami, przez które przechodzę. Korzystam z Dwónastu Kroków, aby zachować trzeźwość we wszystkich sferach mojego życia. Jeśli stwierdzę, że znieczulam się jakąkolwiek substancją lub zachowaniem, sięgam po pomoc.

 Stosuję Dwanaście Kroków i uzyskuję pomoc w codzienności.
