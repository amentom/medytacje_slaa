20 lutego

OKSYTOCYNA
 Porywająca chwila z nią, w rzeczywistości ulotna, nabierała cech wieczności. W takich momentach znikała cała świadomość tego, w jaki sposób mój umysł ulegał zmianie. Byłem obezwładniony. — Tekst Bazowy SLAA str. 31

 Badania nad oksytocyną są obecnie w fazie początkowej. Wiemy, że jest to łańcuch składający się z zaledwie dziewięciu aminokwasów, ale ta reakcja ma ogromne skutki. Przyspiesza poród i powoduje produkcję mleka u matek. Wysunięto hipotezę, że zwiększony poziom oksytocyny może wywołać stan, który kojarzymy z byciem kochanym, stymulacją seksualną i więzią społeczną. Zaś obniżony poziom oksytocyny wydaje się zmniejszać nasze pragnienie interakcji społecznych lub wyrażania emocji. Istnieje nawet przypuszczenie, że oksytocyna może wpływać nie tylko na mózg, lecz także przyspiesza gojenie się ran i zmniejsza stan zapalny. Podczas mojego odstawienia byłem zszokowany, gdy zobaczyłem, że trzęsę się i płaczę, mój żal staje się przytłaczający, mój niepokój uporczywie wzmaga się, a moje ciało zaczęło boleć. Nawet jeśli nauka nie jest tego pewna, ta możliwość biologicznego podłoża uzależnienia pomogła mi uwierzyć, że uzależnienie od seksu i miłości jest „prawdziwe”. Wiem, że w moim przypadku potrzebowałem Dwunastu Kroków, sloganów, narzędzi i sieci wsparcia – społeczności zdrowiejących przyjaciół, aby dokonało się we mnie duchowe przebudzenie i przemiana osobowości, co jest niezbędne do zdrowienia z uzależnienia od seksu i miłości. Zbyt dużo lub zbyt mało oksytocyny nie jest zbyt trudne do poradzenia sobie dla mojej Siły Wyższej, programu i dla mnie.

 Dzisiaj znajduję równowagę dzięki praktykowaniu zdrowej aktywności i Wspólnocie.
