26 stycznia

JEDENASTA OZNAKA ZDROWIENIA
 Uczymy się patrzeć na seks jako coś, co pojawia się w wyniku dzielenia się sobą, zaangażowania, zaufania i współpracy w związku. — Główne Dokumenty SLAA, „Oznaki zdrowienia SLAA".
 Nauczyć się doceniać seks? Dlaczego miałabym się tego uczyć? Myślałam, że cenię seks ponad wszystko. Ale jak mówi Tekst Bazowy, kiedy stanowi on „towar szybkiej konsumpcji na wolnym rynku", nie ma żadnej wartości. Kiedy jest to środek do celu i wypływa z desperacji, ma jeszcze mniejszą wartość. Słysząc po raz pierwszy tę Oznakę Zdrowienia, pomyślałam, że to niemożliwe, aby seks mógł być wynikiem czegokolwiek. W naszym społeczeństwie zajmuje on centralne miejsce. Brzmiało to tak, jakby miał być „musztardą po obiedzie” i to mnie przeraziło. Seks był zawsze łatwym sposobem na rozwiązanie problemów w związku. Dlaczego miałabym tak ciężko pracować nad dzieleniem się, zaangażowaniem, zaufaniem i współpracą? Nigdy nie byłam dobra w tych rzeczach. Zaufanie było nieosiągalne po tym wszystkim, co ludzie mi zrobili. Współpraca oznacza kompromis, a ja miałam na to zbyt wiele lęku. Czułam, że jeśli pójdę na kompromis, stracę siebie. Kompromis oznaczał dla mnie robienie zawsze tego, czego chciała druga osoba. Ale mogę szczerze powiedzieć, że po całej mojej pracy w SLAA i poleganiu na Sile Wyższej, zobaczyłam, że ta Oznaka Zdrowienia spełniła się w moim życiu. Zamiast czuć nudę, której się spodziewałam, mam życie afirmujące godność, której nie zamieniłabym na nic.
 Cenię seks jako coś, co pojawia się jako wynik zdrowego związku. Dzisiaj skupiam się na otwartości i bliskości w moim związku.
