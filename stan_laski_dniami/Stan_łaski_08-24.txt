24 sierpnia

BYCIE OBECNYM

 Jeśli jednak istniało coś między Kate i mną, to czułem, że teraz jestem dostępny emocjonalnie, aby nad tym pracować. Dla mnie miarą „sukcesu” byłaby moja zdolność do bycia stale emocjonalnie dostępnym dla niej i dla siebie samego. — Tekst Bazowy SLAA, str. 57

 W moim czynnym uzależnieniu od czasu do czasu pokazywałem się gdzieś z racji różnych zobowiązań. Jeśli nie miałem dobrej wymówki, by wyjść z wydarzenia, moje ciało tam było, ale mój umysł był gdzie indziej. Tak naprawdę nigdy w nic do końca się nie angażowałem, ponieważ wymaga to bycia obecnym emocjonalnie. Wszystko kręciło się wokół mnie i zaspokajania moich potrzeb. Dzięki całej pracy, jaką wykonałem w SLAA oraz zdrowemu praktykowaniu modlitwy i medytacji, jestem obecny dzisiaj w moim życiu. Jestem w stanie lepiej słuchać i wyjść poza ego i lęk. Szczególnie pomogła mi w tym dziesięciominutowa medytacja na moim mityngu grupy domowej. Musiałem zdyscyplinować swój umysł, aby się wyciszył, ponieważ wszyscy na mityngu to robili. Praktykowanie tego co tydzień pomogło mi otworzyć drzwi, by pozwolić Bogu uspokoić negatywne głosy w mojej głowie. Mój sponsor powiedział mi, abym dotrzymywał zobowiązań bez względu na to, co mówi głos mojego uzależnienia. Musiałem uwolnić się od tych głosów, aby uniknąć znieczulających zachowań, które trzymały mnie z dala od życia. Przepełnia mnie wdzięczność, ponieważ SLAA nauczyło mnie, jak się przygotować i zaprezentować.

Dziś jestem odpowiedzialny i dotrzymuję moich zobowiązań.
