9 maj

a
CZWARTA CECHA CHARAKTERYSTYKI 

 Mylimy miłość z nadmierną potrzebą wsparcia i uwagi, z fizyczną i seksualną atrakcyjnością, ze współczuciem, z potrzebą ratowania lub bycia ratowanym. — Główne Dokumenty SLAA, „Charakterystyka uzależnienia od seksu i miłości”

 Czym jest miłość? Rzecz jasna przed trzeźwością myliłem ją z masą innych spraw. Uzależnienie od seksu i miłości wypacza wiele rzeczy, w tym definicje. Ale nie tylko osoby uzależnione od seksu i miłości mylą miłość z innymi emocjami. To historia przekazywana z pokolenia na pokolenie: ratuje kogoś, a następnie poślubiam. W społeczeństwie jesteśmy uczeni cenić atrakcyjność fizyczną i seksualną. Uczy się nas, że potrzebujemy partnera w życiu, aby być całością. Moje potrzeby dotyczyły karmienia mojego ego i potrzeby uwagi. Pociąg fizyczny i seksualny polegał na znalezieniu sposobu na zatracenie się. Litość i potrzeba ratowania kogoś sprawiały, że czułem się lepszy niż ta druga osoba. Emocje, które wypływają z ego i lęku, nie mogą być miłością. Dzięki SLAA zdołałem odłożyć swoje potrzeby na bok i okazać troskę innym ludziom. Poczułem prawdziwą miłość mojej Siły Wyższej i dzięki temu mogłem wyrazić ją w relacji z drugim człowiekiem. Miłość nie polega już na znalezieniu sposobu, by wyrwać się z mojej bolesnej izolacji. Chodzi o odczuwanie autentycznego uczucia opartego na uczciwości i rzeczywistości. Nie chcę już nigdy wracać do zagmatwanej fantazji.

 Dziś kocham otwarcie i szczerze, wyzbywając się wszelkich oczekiwań.
