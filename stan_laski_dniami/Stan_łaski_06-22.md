
# 22 czerwca

## Uczucia

> Różnica pomiędzy moimi uczuciami a tym, co było akceptowane przez rodzinę, była tak wielka, że nauczyłam się zaprzeczać moim uczuciom i szukać usprawiedliwień, żebym tylko nie musiała sama sobie nadawać etykiety „złej osoby”. (...) Tak przyzwyczaiłam się zaprzeczać moim uczuciom i obwiniać innych o moje zachowania, że naprawdę nie wiedziałam, jak to jest odczuwać gniew lub strach i czułam brak nadziei na to, że zmienię moje życie. — Tekst Bazowy SLAA, str. 210

Dziś staram się brać odpowiedzialność za własne uczucia. Dorastałam w rodzinie, w której dzieci były widziane, ale nie były słyszane. Ciągnęło mnie do ludzi, którzy byli albo emocjonalnie zamknięci, albo gwałtownie dramatyczni. Nie było nic pomiędzy. Uczucia były zbyt bolesne. Nawet radość była przytłaczająca. Odczuwanie musiało być znieczulane uzależnieniem. Jedna z osób we wspólnocie opisała proces zaprzeczania uczuciom tak, jakby przez całe życie jeździła samochodem kombi i po prostu wyrzucała śmieci za siebie, aż prawie nie było już dla niej miejsca. Kiedy weszła na program i zaczęła pracować nad Krokami, to było tak, jakby nacisnęła hamulec i wszystko leciało w kierunku przedniej szyby. W okresie trzeźwości wszystkie moje uczucia potrzebowały wypłynąć na powierzchnię i trzeba się było nimi zająć. Nigdy więcej zamiatania pod dywan. Zajmowałam się doznanymi zranieniami i lękami w Krokach od Czwartego do Dziewiątego i kontynuowałam konfrontację z emocjami w codziennym Kroku Dziesiątym. Sponsorzy i ludzie we wspólnocie pomogli mi zrozumieć i przepracować zagmatwane uczucia. Jestem dziś bardziej zrównoważona, niż kiedykolwiek wcześniej.

Dzisiaj, szukając pomocy u mojej Siły Wyższej w osiągnięciu emocjonalnej trzeźwości, akceptuję i szanuję swoje uczucia.
