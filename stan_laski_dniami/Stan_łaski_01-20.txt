20 stycznia

ZAPRZECZANIE
 Skoro potrafiliśmy panować nad labiryntem intryg i nas nie nakryto albo potrafiliśmy utrzymać osobę, od której byliśmy zależni z dala od poznania naszych prawdziwych uczuć, to najwyraźniej nigdy nie musieliśmy zmierzyć się z konsekwencjami naszych działań. Mogliśmy nawet zaprzeczać przed sobą, że istniało coś takiego, jak konsekwencje. — Tekst Bazowy SLAA, str. 110
 Słowo „zaprzeczanie” ma tak wiele znaczeń, a ja cierpiałem z powodu każdego z nich. Podoba mi się akronim D.E.N.I.A.L. - Don’t even know I am lying (nawet nie wiem, że kłamię). Tak właśnie było w moim przypadku przez kilka pierwszych lat pracy nad Krokami. Albo chowałem się za swoimi wadami charakteru, albo nie wiedziałem, że działam pod ich wpływem. Kiedy sponsorzy wskazywali mi je w moim Piątym Kroku, początkowo wpadałem w gniew i wierzyłem, że się mylą. Jednak po dokładnym namyśle zdałem sobie sprawę, że byłem w zaprzeczaniu. Relacje przed SLAA całkowicie opierały się na przypisywaniu innym magicznych właściwości. Chciałem mieć idealną partnerkę, ale zwykle wiązałem się z osobami, które mnie wykorzystywały lub traktowały instrumentalnie. Tak więc jedynym możliwym sposobem pozostania w takiej sytuacji było życie w zaprzeczaniu. Ta wada charakteru miała również duży udział w moich zdradach. Kiedy groziło mi przyłapanie, zaprzeczałem, zaprzeczałem, zaprzeczałem. To zwykle sprawiało, że żonglowałem wszelkiego rodzaju nieprawdami i klepałem się po plecach za to, że byłem wystarczająco inteligentny, by moje historie były bez zarzutu. Jednakże taki sposób życia powoduje wysoki poziom lęku. Wypierałem się także swoich potrzeb w dysfunkcyjnych związkach. Zanim znalazłem uzdrowienie w SLAA, wierzyłem, że moim jedynym wyborem jest kontynuowanie tego zagmatwanego życia pełnego wszelkiego rodzaju zaprzeczeń lub zabicie się. Dzięki Bogu program dał mi inny sposób na życie.
 Dzisiaj żyję w rzeczywistości, rezygnując z zaprzeczania. Utrzymuję świadomy kontakt z moją Siłą Wyższą i sprawdzam swoje motywy z uczestnikami SLAA.
