29 lipca

SPRZECZNE KOMUNIKATY

 Choć tak wiele zainwestowała w swoje wyobrażenie na mój temat i roli nadczłowieka, którą według niej odgrywałem w jej życiu, to w końcu zaczęła sobie uświadamiać moją emocjonalną niespójność. [...] Nie było mowy o zaangażowaniu, jakiego wymaga małżeństwo. Co jednak miałem zrobić bez niej? — Tekst Bazowy SLAA, str. 20

 Trudno jest uniknąć dwuznacznych komunikatów, gdy uzależnienie od seksu i miłości chwyta nas za gardło. Chcemy być konsekwentni i klarowni, ale uzależnienie na to nie pozwala. Jednego dnia wyznajemy dozgonną miłość, a następnego opieramy się, by odpowiedzieć na jakikolwiek kontakt. Większość uzależnionych może próbować zaangażować się lub być wiernym, ale strach przed odstawieniem staje im na drodze i zatrzymuje ich. Powstrzymanie się od pobłażania sobie może wydawać się śmiercią dla uzależnionego. Fantazje przejmują kontrolę i myślimy, że chcemy jednej rzeczy, a potem wkracza rzeczywistość i zdajemy sobie sprawę z błędnego myślenia. Wrażliwość i intymność zostają zablokowane, a ci, których kochamy, są skołowani i zdezorientowani. Czasami odgrywamy rolę, próbując znaleźć w sobie siłę i ukrywając to, jak naprawdę się czujemy. Zachowujemy się tak, jakby nas to nie obchodziło, choć w środku jesteśmy pełni niepewności i wątpliwości. Kroki SLAA w połączeniu z modlitwą i medytacją pomagają nam uspokoić burzliwe emocje. Możemy być konsekwentni, a nie tylko zachowywać się tak, jakbyśmy byli. Program pomaga nam dostrzec nasze prawdziwe emocje i trzymać się naszych wartości. W końcu jesteśmy w stanie podejmować i dotrzymywać zobowiązań oraz być emocjonalnie spójni.

Jestem dziś świadomy sprzecznych komunikatów i modlę się o równowagę.
