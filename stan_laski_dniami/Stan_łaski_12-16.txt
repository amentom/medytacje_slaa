16 grudnia

PRAKTYKA

 Odkryliśmy, że potrzebujemy dalej żyć w zgodzie z wartościami, jakie pojawiły się w nas poprzez nasze zdrowienie w SLAA, we wszystkich obszarach życia. Nauczyliśmy się pracować, aby zachowywać w sobie wysoki poziom uczciwości, otwartości, dzielenia się i odpowiedzialności oraz wysoko cenić sobie poczucie celu i sensu, wynikające z przynależności, które towarzyszyło tym wartościom. — Tekst Bazowy SLAA, str. 133

 Staramy się praktykować zasady Dwunastu Kroków we wszystkich obszarach naszego życia. Jednym z pięciu źródeł przeciwdziałania uzależnieniu w preambule SLAA, zawartej w Tekście Bazowym, jest: „Nasze stosowanie programu zdrowienia Dwunastu Kroków, aby osiągnąć seksualną i uczuciową trzeźwość”. Praktykujemy Dwanaście Kroków, a potem przechodzimy do praktyki duchowej. W Kroku 7 Tekstu Bazowego SLAA znajdują się jasne instrukcje dotyczące praktyk duchowych: „Ta nowa współpraca z Bogiem, w ramach której przyjęliśmy wskazówki dotyczące tego, jakie części naszej duchowości wymagają doskonalenia, przyniosła zdumiewające rezultaty. Kiedy ćwiczyliśmy troskliwość wobec innych, prawdziwe dawanie bez oczekiwania na nagrodę, niecierpliwość znikała”. Kiedy prosimy Boga, by usunął jakąś wadę, ona nie znika po prostu w jakiś magiczny sposób. Możemy doświadczyć chwilowego wytchnienia lub zobaczyć, co kryje się za tą wadą. Konieczne jest, abyśmy praktykowali „robienie następnej właściwej rzeczy”. Nawet jeśli nie uda nam się zmienić siebie, możemy uczyć się na swoich błędach i doskonalić naszą świadomą więź z Siłą Wyższą. Przez całe życie słyszałem stare powiedzenie: „Praktyka czyni mistrza". Ale program Dwunastu Kroków kładzie nacisk na postęp, a nie na doskonałość.

 Praktykuję zasady Dwunastu Kroków we wszystkich sferach mojego życia.
