7 lutego

BEZPIECZNA PRZESTRZEŃ
 Jedynym prawdziwym zabezpieczeniem, jakie każda grupa SLAA (i SLAA jako całość) może mieć, jest pragnienie zdrowienia, wspólne dla większości członków grupy oraz dostęp do Łaski udzielanej przez Siłę większą niż my sami, która sama czyni zdrowienie możliwym. — Tekst Bazowy SLAA, str. 172
 Bezpieczeństwo na mityngach jest niezwykle ważne. Kiedy przyszedłem na swój pierwszy mityng, nie byłem pewien, co inni pomyślą o moim przeszłym zachowaniu. Pomyślałem, że mogę skończyć jako wyrzutek wśród wyrzutków. Ale nawet w małej grupie, która powitała mnie po raz pierwszy, był ktoś, kto miał niemal identyczną historię jak moja. Ponieważ ta osoba czuła się bezpiecznie, dzieląc się szczegółami swojej przeszłości, poczułem się na tyle bezpiecznie, że mogłem ujawnić swój wstyd i wyjawić wszystkie sekrety, które skrywałem przez tyle lat w moim uzależnieniu. Tworzymy bezpieczną przestrzeń dzieląc się otwarcie i szczerze, prosto z serca. To otwiera przestrzeń dla nowoprzybyłego. Kluczową rzeczą było dla mnie uświadomienie sobie, że inni ludzie przeżywają te same uczucia i ból oraz że dzielenie się tymi doświadczeniami jest w porządku. Kiedy pojawiają się nowoprzybyli, dzielę się trudnymi aspektami mojego uruchamiania się, które są przepełnione wstydem, ponieważ mogą być tak samo przestraszeni jak ja byłem za pierwszym razem. Może po prostu czekają, aż ktoś inny powie to, co właśnie leży im na sercu, aby wiedzieli, że są w bezpiecznej przestrzeni i nie ma nic złego w byciu bezbronnym i ujawnianiu swojej słabości.
 Czuję się bezpiecznie na mityngach i wśród przyjaciół w SLAA, z ludźmi, którzy mnie rozumieją i akceptują.
