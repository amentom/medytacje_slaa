29 grudnia

OCENA SYTUACJI

 Dzisiaj mogę porównać to poczucie wyciszenia i wewnętrznej równowagi do spokojnie palącej się świecy. Ten niewielki płomień był przewodnikiem na mojej ścieżce. Kiedy palił się spokojnie, zwykle stałem na mocnym gruncie duchowym. Kiedy migał lub przygasał, pakowałem się w kłopoty. Proces zaprzestania tego, co już się nie sprawdzało, i uczenie się, jakie nowe rzeczy dodawać (takie które się sprawdzają), był dosyć łagodny. — Tekst Bazowy SLAA, str. 316

 Dobry osąd nie jest moją mocną stroną. Podejmowanie przemyślanych decyzji nigdy mnie nie pociągało, a tym bardziej nie było w moim zasięgu. Byłem tak bezsilny wobec mojego uzależnienia, że musiałem robić wszystko w pośpiechu, bez przemyślenia tego. Czułem wewnętrzną presję, by daną rzecz wykonać koniecznie bez odwlekania, ponieważ wiele rzeczy w moim życiu miało tendencję do rozpływania się w eterze. W mojej chaotycznej, pospiesznej egzystencji nie było żadnych sensownych wniosków. Rzeczy, które miały sens dla mojego chorego umysłu, w rzeczywistości były szaleństwem. Robiłem różne szalone rzeczy, myśląc, że dzięki temu mój obiekt zostanie lub wróci do mnie. Ilekroć stawałem przed wyborem dwóch działań, zawsze wybierałem to, które było najłatwiejsze, co nie zawsze było najzdrowsze. Program pomógł mi w ocenie sytuacji, ucząc pytać innych w programie, modlić się, medytować i pisać dziennik. Dziesiąty Krok, listy za i przeciw oraz pisanie programu pomagają mi dokładnie rozważyć każdą decyzję. Nadal mogę wybrać niewłaściwą ścieżkę, ale nikt nie może powiedzieć, że nie podjąłem wysiłku i zazwyczaj uczę się przy tym czegoś pożytecznego. W wyniku tego wszystkiego mogę być dumny z tego, że jestem bardziej świadomy niż w czasach czynnego uzależnienia. Poszukiwanie woli Boga pozwala mi utrzymać równowagę.

 Podczas rozważania ważnych decyzji daję sobie czas na modlitwę, medytację i pisanie dziennika.
