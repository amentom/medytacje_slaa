26 lutego

DRUGA OZNAKA ZDROWIENIA
 Jesteśmy gotowi odsłonić się, ponieważ wiara w Siłę Wyższą przywróciła nam zdolność do zaufania. — Główne Dokumenty SLAA „Oznaki zdrowienia SLAA”
 Odsłonięcie swoich słabości oznacza pozwolenie, by wszystkie moje wady i wszystkie moje lęki były widziane przez innego człowieka. Oznacza to ryzyko zranienia ufając komuś na tyle, by pokazać swoje prawdziwe oblicze. Po sześciu miesiącach zdrowienia zacząłem spotykać się z bliską przyjaciółką. Po raz pierwszy pozwoliłem sobie na bycie sobą w sytuacji, gdy byłem zainteresowany związkiem miłosnym. W moim czynnym uzależnieniu nazwa tej gry brzmiała „ściemniaj, wybielaj się i ukrywaj”. Byłem ekspertem w zmienianiu się, aby dostosować się do tego, czego ktoś chciał. Nie zdawałem sobie sprawy, że bycie sobą to w ogóle wybór. W moim pierwszym związku w czasie zdrowienia otworzyłem się przed moją partnerką. Pozwoliłem jej poznać, kiedy byłem zdenerwowany, nawet gdy bałem się, że mnie opuści. Zamiast porzucenia, wysłuchała mnie. Zamiast gniewu otrzymałem współczucie i zrozumienie. Była doskonałą partnerką, z którą mogłem spróbować tego, czym jest uczciwość w praktyce. Wiem, że jeśli ktoś nie ma gotowości wysłuchać moich obaw i uczuć, nie będziemy w stanie nawiązać szczerej i otwartej relacji.
 W porządku jest być sobą. Otwieram się na ludzi, którym ufam.
