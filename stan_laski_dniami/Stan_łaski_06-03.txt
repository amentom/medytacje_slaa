3 czerwca

WZORCE DO NAŚLADOWANIA 

 Pominę litanię o moim dzieciństwie, w którym nie zaspokajano moich potrzeb. Miałem pokręconych rodziców, którzy nie dostarczali wzorców ról życiowych ani uczuć tak potrzebnych do zdrowego dojrzewania. Moje rozpaczliwie pragnienie miłości/aprobaty oraz zaprzeczanie temu pragnieniu doprowadziły mnie do 30 lat szalonych zachowań w wielu obszarach. — Tekst Bazowy SLAA, str. 276-277

 Wszyscy dorośli w moim dzieciństwie byli flirciarzami i rzucali niestosowne uwagi o charakterze seksualnym, szukając okazji do zabawy. Miałam za dużo informacji o tym, kto kogo zdradza od mojej mamy (nawet jeśli to tylko z oper mydlanych – myślałam, że są prawdziwe). Wszystkie programy telewizyjne i filmy opowiadały o seksownych ludziach, którzy dostają to, czego chcą. A urocza, grzeczna dziewczyna nigdy nie zrobi kariery. Faceci musieli być twardzi, żeby przetrwać. Chciałam dorosnąć, aby odnieść sukces. Ale kiedy próbowałam dopasować się do tej formy, nigdy nie pasowałam. W głębi serca byłam ofermą zachowującą się jak femme fatale. Kiedy odrzuciłam wyobrażenie tego, jak powinien wyglądać człowiek sukcesu, poznałam prawdziwą siebie. SLAA dało mi trzeźwe wzorce do naśladowania, takie jak moja sponsorka, którą naprawdę chciałam naśladować. To dało mi pokój w sercu i pogodę ducha, których nigdy wcześniej nie znałam. Odrzuciłam stare, puste wzorce do naśladowania i znalazłam sposób na życie, który się sprawdza.

 Dzisiaj patrzę na trzeźwych członków SLAA jako na wzór do naśladowania.
