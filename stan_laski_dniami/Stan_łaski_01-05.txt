5 stycznia

KROK PIERWSZY

 Przyznaliśmy, że jesteśmy bezsilni wobec uzależnienia od seksu i miłości - przestaliśmy kierować swoim życiem. — Główne Dokumenty SLAA, „Dwanaście Kroków".

 Przyznanie, że jesteśmy bezsilni wobec naszego uzależnienia od seksu i miłości jest trudnym i wymagającym pokory procesem. Wielu z nas nie miało chęci i gotowości, by przyznać się do utraty panowania nad naszym życiem w jakimkolwiek jego aspekcie. Uważając, że przyznanie się do tego jest równoznaczne z porażką. Nasz perfekcjonizm mówi nam, że jeśli czegoś nie potrafimy zrobić, to jesteśmy wybrakowani, pozbawieni wartości lub uszkodzeni. Prawdziwa wolność rodzi się z poddania się – jest to paradoks, który trudno ogarnąć naszym mózgiem. Jeśli się poddamy, robimy pierwszy krok w kierunku sukcesu w zatrzymaniu naszych nałogowych zachowań. Być niedoskonałym jest w porządku. Uzależnienie nie jest osobistą porażką. To duchowa „dys-funkcja”, którą można przezwyciężyć jedynie za pomocą duchowego rozwiązania. Czy nasze życie znalazło się poza naszą zdolnością pokierowania nim? Czy jesteśmy już zmęczeni byciem chorymi i zmęczonymi? Powrót do zdrowia jest możliwy, jeśli jesteśmy gotowi otworzyć nasze umysły na nowe możliwości i zrezygnować z życia kierowanego własnymi zasadami. Taką decyzję możemy podjąć tylko my sami. Nikt inny nie może nas zmusić, abyśmy otworzyli się na zmianę.

 Jestem gotowy zrezygnować z mojej strategii pogoni za seksem i miłością oraz obsesji na tym punkcie. Jestem gotowy spróbować nowego sposobu życia.
