9 kwietnia

WSPÓLNOTA

 Wspólnota osób, które szczerze mogą powiedzieć: „Tak, rozumiem Cię – odczuwałem/odczuwałam to w podobny sposób”, jest istotną częścią tego, co sprawia, że możliwe jest zdrowienie w każdym rodzaju uzależnienia. — Tekst Bazowy SLAA str. 8

 Pozostawiona sama ze swoimi skłonnościami, potrafię sprawić, że najprostsze sytuacje stają się chaotyczne i niemożliwe do opanowania. Mogę źle interpretować i błędnie odbierać ludzi i sytuacje wokół mnie. Mogę być tak sfrustrowana, że pokusa uzależnienia od seksu i miłości – wraz z jej pustymi obietnicami – wydaje się jedynym sposobem na złagodzenie uczuć lęku, złości i urazy, jakie odczuwam. Właśnie dzisiaj mogę wybrać inną drogę. Mogę sięgnąć po wsparcie – poprzez modlitwę i medytację, rozmowę telefoniczną z innym członkiem wspólnoty czy pójście na mityng SLAA. Widzę jak inni w SLAA to robią. Jeśli zaufam Sile Wyższej, wiem, że on/ona/to da mi siłę i odwagę, by być pokorną i zwracać się o pomoc. Wszystkie Kroki, Tradycje i Koncepcje zostały ukształtowane, aby stworzyć trwałą i praktyczną wspólnotę ludzi, którzy są wyjątkowo dopasowani, aby pomagać sobie nawzajem. Mogą pochodzić z różnych kultur i środowisk, ale wszyscy zaznali bólu uzależnienia od seksu i miłości. Pierwszego dnia, kiedy poszłam na śniadanie po mityngu z grupą przyjaciół, zdałam sobie sprawę, jakim błogosławieństwem jest, że znaleźliśmy SLAA. Wiedziałam, że już nigdy nie będę musiała być sama.

 Dziś zamiast starać się zrobić wszystko sama, wyciągnę rękę po wsparcie. 
