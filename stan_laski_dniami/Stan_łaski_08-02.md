
# 2 sierpnia

## Popęd seksualny

> Taka utrata duszy byłaby jeszcze bardziej dojmująca, gdyby ciało, w którym dotychczas mieszkała, dalej żyło. Nieożywiane duchowo od wewnątrz, potwornie gnane przez władcze instynktowne popędy, które teraz stałyby się jego panami. — Tekst Bazowy SLAA, str. 97

Instynktowne popędy są panami ciała, w którym nie ma duchowości. Bycie niewolnikiem mojego seksualnego popędu nie było czymś, do czego dążyłem w moich fantazjach, które ubierały to w romantyczne szaty. Nie wiedziałem, że z powodu mojego uzależnienia od seksu i miłości skończę jako wydmuszka człowieka. Straciłem duszę w wyniku uzależnienia. Nic dziwnego, że rozważałem samobójstwo jako alternatywę. Jednak instynktowne popędy wciąż sprawiały, że szukałem przygód na jedną noc, racjonalizując, że szukam „tej jedynej”. Wtedy nie przejmowałem się tą sytuacją, ponieważ nie sądziłem, że Bóg istnieje. Po moim duchowym doświadczeniu w SLAA patrzę jednak ze współczuciem na siebie z tego okresu, gdy byłem młody. Słowa, których nauczyłem się w SLAA, są teraz dla mnie prawdziwe: SLAA i Bóg mogą mnie ocalić, jeśli postawię zdrowienie na pierwszym miejscu przed moim popędem seksualnym i potrzebą miłości. Wierzę, że wszystkie moje potrzeby zostaną zaspokojone, jeśli będę praktykować duchowe podejście do życia.

Dzisiaj stawiam moją Siłę Wyższą na pierwszym miejscu i jestem wdzięczny, że jestem całością.
