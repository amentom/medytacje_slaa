11 marca

POJEDNANIE

 Od głębokiej destrukcji w uzależnieniu od seksu i miłości, poprzez dojmującą niepewność trudnego pojednania i przedłużający się okres nauki tego, jak radzić sobie w labiryncie konfliktów i rozterek, wspólnie dotarliśmy do płaszczyzny prawdziwego życia pełnią życia, w związku pełnym wzajemnej miłości. — Tekst Bazowy SLAA, str. 198

 Pojednanie w trakcie zdrowienia może być trudnym tematem dla osób uzależnionych od seksu i miłości. Trzeźwi uzależnieni zastanawiają się, czy wrócą do choroby, jeśli ponownie zejdą się z byłym partnerem. Zanim ta podróż będzie mogła się rozpocząć, potrzeba wielu duchowych poszukiwań. Czy podstawa związku była w zasadzie dobra i czy było miejsce na rozwój? Czy po prostu nasza choroba stanęła na przeszkodzie i wszystko zepsuła? A może związek był fatalnie wadliwy? Czy możemy być naprawdę obecni w związku, bez nałogowych rozproszeń? Jeśli jesteśmy na solidnym duchowym gruncie i dokładnie omówiliśmy to z naszym sponsorem i partnerem, pojednanie może być opcją. Zmierzamy do tego jeden dzień na raz. SLAA może pomóc nam trzymać się z dala od fantazji i odbudować dobrą komunikację z naszym byłym partnerem, jeśli zastosujemy 12 Kroków, modlitwę i medytację. Jest takie powiedzenie które mówi, że uzależnieni oczekują medalu za wybiegnięcie z płonącego budynku. Możemy czuć się uprawnieni oczekując pochwały ze strony partnera, z którym na nowo chcemy być, tylko dlatego, że jesteśmy teraz trzeźwi. Osoba, z którą staramy się odbudować związek, może nadal cierpieć z powodu krzywd wyrządzonych w przeszłości przez nasze uzależnienie. Musimy liczyć się ze stresem, jaki się z tym wiąże. Jednak może to być warte wysiłku.

 Rozważając pojednanie, szukam wsparcia w programie i mojej Sile Wyższej. Trzymam się z dala od fantazji.
