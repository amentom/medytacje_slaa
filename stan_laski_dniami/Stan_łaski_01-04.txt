4 stycznia

ODSTAWIENIE
 Pomimo wyczerpującego radzenia sobie z zewnętrznymi pokusami i wewnętrznym brakiem pewności zaczęliśmy postrzegać odstawienie nie jako pozbawienie nas czegoś, ale jako coś dla nas wzbogacającego. — Tekst Bazowy SLAA, str. 147
 Odstawienie jest bolesnym procesem. Przejście od życia, w którym oddawaliśmy się wszystkim nałogowym impulsom do takiego, w którym odrzucamy te impulsy i odczuwamy własne uczucia, jest dezorientujące i powoduje zamieszanie. Być może cały nasz życiowy system musi zostać odrzucony, aby zyskać dar trzeźwości. Dla niektórych proces ten jest równie bolesny, jeśli nie bardziej, niż odstawienie narkotyków czy alkoholu. Kiedy zmagamy się na tym etapie z utrzymaniem abstynencji, wydaje się, że wszędzie pojawiają się okazje, aby ponownie popaść w uzależnienie. Byłoby to o wiele łatwiejsze niż stawianie czoła bolesnemu doświadczeniu odstawienia. Słuchamy doświadczeń innych członków na mityngach SLAA i słyszymy, jak opisują ból, jakiego doświadczali, przechodząc odstawienie uzależnienia od seksu i miłości. Niektórzy nawet w trakcie tego procesu wracali do swoich wzorców uzależnienia i musieli zaczynać od nowa. Nie każdemu udaje się przejść przez proces odstawienia bez uruchomień i nieraz zaliczamy wpadki. Kiedy jednak uda nam się przedostać na drugą stronę, zdajemy sobie sprawę, że zaprzestanie uruchamiania się jest możliwe.
 Zwracam się do mojej Siły Wyższej, żeby pomogła mi zachować trzeźwość przez cały okres odstawienia i rozwinąć zdrowy system wsparcia w tym trudnym czasie.
