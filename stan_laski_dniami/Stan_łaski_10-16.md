
# 16 października

## Zloty i warsztaty

> W dopiero co uzyskanej trzeźwości uświadomiliśmy sobie, że oprócz zadania trzymania się z dala od uzależniających aktywności, mamy równie trudne zadanie wypełnienia tego wolnego czasu, który teraz mieliśmy. Potrzebowaliśmy wiele czasu spędzonego w samotności, aby umożliwić uczuciom wypłynięcie na powierzchnię. Lecz potrzebowaliśmy również jakichś stałych zajęć. — Tekst Bazowy SLAA, str. 182

Zloty i warsztaty były świetną okazją do tego, by pozwolić uczuciom wypłynąć na powierzchnię, jednocześnie wypełniały pożytecznie czas. Warsztaty naszej Intergrupy odbywały się zawsze w przepięknym ośrodku na wzgórzach. Znajdowała się tam sadzawka lustrzana, fontanny, ogród oliwny i mnóstwo miejsc do medytacji. Spędzanie całego dnia w sobotę na warsztatach SLAA nigdy nie było moim ulubionym pomysłem na wypełnienie wolnego czasu. Rzadko kiedy z niecierpliwością czekałam na zagłębianie się w tematy SLAA, na których opierały się warsztaty. Podchodziłem do nich z lekceważeniem, zanim je poznałam. Jednak siedzenie i przyglądanie się pięknemu krajobrazowi, kiedy myślałam i pisałam o moich problemach związanych z SLAA, naprawdę pomogło mi poznać siebie i moją chorobę. W tym otoczeniu odczuwalna była duchowość. Podzielenie się moją pisemną pracą z grupą ugruntowało moje miejsce w programie i pomogło mi dojść do trzeźwości i ją zachować. Zloty były dłuższym okresem, w którym można było zarówno poznać innych członków SLAA, jak również spędzić czas na refleksji i medytacji.

Dzisiejszy czas poświęcam na zdrowe aktywności, które wspierają moje postawy w zdrowieniu.
