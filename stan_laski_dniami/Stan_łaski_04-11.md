11 kwietnia

ROMANTYCZNA MIŁOŚĆ 

 Jeśli na początku stanowiliśmy dla nich jakąś atrakcję związaną z nowością, to z czasem ta atrakcyjność słabła, żeby w końcu zaniknąć. Dla osób, które głębiej wchodziły z nami w związek, nasza zdolność do odwiezienia nagle chorego kota do weterynarza, przyniesienia do domu ciężkiej siatki z zakupami czy przyjścia z prawdziwą pomocą w opiece nad dziećmi była o wiele cenniejsza niż zawodowa reputacja, romantyczne kolacje przy świecach w ekskluzywnych restauracjach albo wspaniałomyślne prezenty lub gesty. — Tekst Bazowy SLAA, str. 201

 Miłość romantyczna uzależnia. To jest motyw który przewija się w hollywoodzkich filmach, który przenosi nas w fikcję. Tęsknimy za byciem z osobą, której pragniemy, nie biorąc pod uwagę czego ona chce. Fantazja o długich spacerach po plaży w blasku księżyca jest kusząca. Uzależnieni pragną tego przede wszystkim, podczas gdy cierpią w realiach życia. Gdy gonimy za hajem romantycznej miłości, cele schodzą na dalszy plan. Często obiekt naszych uczuć nie jest w stanie sprostać naszym romantycznym ideałom, przez co stajemy się urażeni i mściwi. Gdy uzależnienie od seksu ukryte jest pod romantycznością, to w końcu wychodzi na jaw, a nasze nieustanne żądania o więcej doprowadzają jedynie do rozczarowania. Ludzie, którzy nie chcą żyć w rzeczywistości, stają się wyczerpani a romans umiera. Dramatyczne romantyczne gesty są postrzegane jako to, czym są: manipulacją. Po miesiącu miodowym większość osób uzależnionych od seksu i miłości ucieka. Nie mają czasu na nudne życiowe sprawy. Zawsze marzyłam o takiej romantycznej miłości, ale zdecydowałam się na to, co mam. Mogłabym obsesyjnie oglądać filmy i czytać książki, żeby uzyskać romantyczny haj. SLAA nauczyło mnie, jak żyć w rzeczywistości. Dziś mam zdrowy związek, który daje mi pogodę ducha i spełnienie. Nie zamieniłabym tego na jakiś szalony pomysł o przelotnym romansie.

 Odpuszczam fantazje o romantycznej miłości i żyję dzisiaj w rzeczywistości.
