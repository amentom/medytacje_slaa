
# 20 października

## Uprzedmiotowienie

> Także obiekty moich namiętności postrzegałem wyłącznie w kategoriach ich zdolności do zaspokajania moich POTRZEB. Definiowało je to, jak dobrze sprawdzały się w tym obszarze. Były narzędziami, a nie istotami ludzkimi. — Tekst Bazowy SLAA, str. 67

Mam przyjaciela, który przypomina mi, że ludzie nie są automatami z napojami i przekąskami. Ach, gdyby tylko tak było. Gdybyśmy mogli ustawić ich na scenie i reżyserować przedstawienie dokładnie tak, jak chcemy. Anoreksja nie byłaby mi wtedy potrzebna. Pamiętam, jak bardzo byłam zszokowana, kiedy usłyszałam, jak mężczyźni wypowiadają się w SLAA i zdałam sobie sprawę, że muszą radzić sobie z takim samym bólem jak ja. Albo mój partner mówił o swoich uczuciach, a ja uświadamiałam sobie, że mamy wiele wspólnego. Moja sponsorka mi mówi, że ludzie mają swoje własne myśli i pomysły i mogą robić rzeczy inaczej niż ja bym zrobiła. Zgoda na pozostawanie przy różnych zdaniach nigdy nie była dla mnie satysfakcjonująca. Musiałam wszystko przekręcić tak, żeby pasowało do mojego wyobrażenia o doskonałości. A jeśli nie udało mi się tego zrobić bezproblemowo, szukałam następnej osoby, która według mnie mogłaby mi to dać. Racjonalizowałam złe zachowanie postawą: „Dlaczego nie mieć wielu partnerów, skoro jeden nie może dać mi wszystkiego, czego potrzebuję?". Jednak moje nałogowe potrzeby były zawsze nierealne i wyolbrzymione. Nawet robot nie byłby w stanie ich spełnić. Jak mogłam oczekiwać, że zrobi to człowiek? Ludzie nie są przedmiotami, które można używać lub wykorzystywać. Wszyscy cierpimy, sprzedając się tanio, kiedy redukujemy miłość seksualną do pozbawionych łączności duchowej stanów podaży i popytu.

Szanuję siebie taką, jaka jestem oraz szanuję innych takimi, jakimi są.
