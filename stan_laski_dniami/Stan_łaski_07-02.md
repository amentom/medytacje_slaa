2 lipca

KROK SIÓDMY

 W pokorze prosiliśmy Boga, aby usuwał nasze braki. — Główne Dokumenty SLAA, „Dwanaście Kroków SLAA”

 Moje ego nie chce przyznać, że mam niedoskonałości. To część tego, co utrzymywało moją chorobę przy życiu – aktywną przez wiele lat. Poprzez pracę nad Krokami i bycie w programie SLAA doświadczyłam daru trzeźwości. W trzeźwości nauczyłam się kochać siebie na tyle, by przyznać, że mam niedoskonałości. Nie muszę siebie z tego powodu osądzać ani zawstydzać. Mogę je zaakceptować i poddawać w celu usunięcia Sile Wyższej. Poczucie, że Bóg ma moc, aby usunąć moje wady charakteru, pozwala mi spojrzeć na nie realistycznie, zamiast przybierać wojowniczą postawę, gdy ktoś je wytknie. Zanim uwierzyłam w Siłę Wyższą i proces Dwunastu Kroków, złościłam się, gdy ktoś wytykał mi błąd. Teraz muszę się zatrzymać i zadać sobie pytanie, czy to, co mówią, ma wartość. Jeśli ma, zamiast zadręczać się, proszę Boga, by usunął tę wadę charakteru i robię wszystko, co w mojej mocy, by pomóc w tym procesie. Muszę tylko codziennie pielęgnować trzeźwość, powierzając moje braki Sile Wyższej.

 Kocham siebie na tyle, by pozwolić mojej Sile Wyższej usunąć moje niedostatki.
