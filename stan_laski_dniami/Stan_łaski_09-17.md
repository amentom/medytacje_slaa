
# 17 września

## Śmierć

> Kiedy negatywne myślenie wysuwa się na pierwszy plan, moja uzależniona natura aż nadto szybko jest gotowa do reakcji. Wspominam o tym wszystkim, aby nie tworzyć nierealistycznego obrazu trzeźwienia. Jednak i tak korzyści z trzeźwości są ogromne. Życie stało się piękniejsze niż kiedykolwiek wcześniej, a obietnica przyszłości pełnej spokoju umysłu jest realna. — Tekst Bazowy SLAA, str. 263-264

W mijającym roku bliska mi osoba niespodziewanie zmarła z powodu guza mózgu. Nawet po latach trzeźwości oddawałem się negatywnemu myśleniu „Jaki to ma sens?”. Żałoba jest bolesna. Wymówki tłumaczące znieczulające zachowania wydają się słuszne. Spokój umysłu jest w strzępach. Czuję, że nie ma przyszłości, skoro wszyscy umrzemy. Jednak życie w trzeźwości ma w sobie piękno. Przeżyłem magiczne chwile, za które jestem bardzo wdzięczny. Moi dziadkowie dożyli setki. Ich życie miało znaczenie. Zamiast koncentrować się na fatalistycznych myślach i negatywach, staram się pełnić służbę i czynić różnicę w życiu moich przyjaciół w SLAA. Łatwo popaść w depresję, gdy jesteśmy odizolowani. Ale jeśli otacza nas społeczność SLAA i nasza Siła Wyższa, możemy przejść przez wszystko. Nie chodzi o zastąpienie straty czy próbę ucieczki przed śmiercią. Chodzi o to, by czas, który tu mamy, liczył się w życiu innych i aby cieszyć się życiem – pomimo trudności zmagania się z bagnem uzależnienia, stanowi to cel, do którego warto dążyć w trzeźwości. Nadzieję zawsze można znaleźć, jeśli jej szukamy.

Uczczę życie bliskich mi zmarłych i uczynię różnice w życiu tych, którzy żyją.
