6 czerwca

CELIBAT I ABSTYNENCJA

 Zachowuję celibat i zrezygnowałem z masturbacji przez cały okres, w trakcie którego poddaję się programowi SLAA i Dwunastu Krokom, oraz uczę się stosować je w życiu. Zachodzi we mnie nieprawdopodobna przemiana dotycząca energii wewnętrznej. — Tekst Bazowy SLAA, str. 329

 Przechodząc odstawienie w SLAA w czasie pierwszych kilku miesięcy poszedłem na warsztaty SLAA, odbywające się w zakonnym domu spokojnej starości. Marzyłem o ucieczce ze świata, ślubowaniu celibatu i dołączeniu do nich. Zdałem sobie sprawę, że to tylko moja anoreksja, chęć ucieczki od trudności znalezienia bliskości i poruszania się w niej. Następnie wykorzystałem to jako sposób na zracjonalizowanie mojego pragnienia powrócenia do aktywności seksualnej nawet w odstawieniu. Mój sponsor jednak zasugerował, żebym spróbował abstynencji przynajmniej do ukończenia Piątego Kroku. Aby uzyskać jasność co do mojej choroby, stwierdziłem, że muszę przez pewien czas żyć w celibacie. Program nie polegał tylko na wykonywaniu Kroków i chodzeniu na mityngi. Musiałem odzyskać energię, którą trwoniłem na pogoni za seksualnymi przygodami i skoncentrować ją na mojej Sile Wyższej i kreatywnych przedsięwzięciach. Musiałem dowiedzieć się, kim jestem bez tych wszystkich znieczulających zachowań. Ponieważ udało mi się zachować celibat podczas odstawienia, uświadomiłem sobie, że seks nie jest najważniejszą rzeczą w życiu i nie jest już moim jedynym celem. Mam nowo odkryty szacunek do siebie i miłość do życia. Celibat i abstynencja mogą być bogatym i potężnym doświadczeniem rozwijającym bliskość ze sobą i moją Siłą Wyższą.

 Praktykuję zdrową seksualność, włączając w to abstynencję, gdy jest to konieczne.
