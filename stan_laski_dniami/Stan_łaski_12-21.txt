21 grudnia

WYBACZANIE SOBIE

 W trakcie pracy nad Krokiem Czwartym uświadomiliśmy sobie, że za pychą i samowolą skrywała się tęsknota samotnego i przerażonego dziecka, pustka, która krzyczała, aby ją wypełnić. To nie my to spowodowaliśmy i sami nie mieliśmy nad tym kontroli. W uświadomieniu sobie tego tkwił początek do przeżywania współczucia, pierwszy przebłysk, aby sobie wybaczyć — Tekst Bazowy SLAA, str. 109

 Przed programem nie potrafiłam poradzić sobie ze wstydem, jaki czułam z powodu mojego zachowania podczas uruchamiania się. Starałam się to zagłuszyć i zrzucić winę na alkohol. Ale w głębi serca wiedziałam, że jestem niezdolna do zdrowego funkcjonowania. Myślałam, że mogę poradzić sobie z tęsknotą, samotnością i lękiem, szukając „tego jedynego" we wszystkich miejscach, barach i nocnych klubach. Ale jak większość z nas wie, to nie jest zazwyczaj zbyt dobra strategia. Powodowało to tylko większy wstyd i pustkę, poczucie, że nie ma nadziei na świecie. Przygody na jedną noc i jawne romanse z żonatymi mężczyznami nie stwarzają możliwości zbudowania dobrej samooceny. Słuchanie ludzi dzielących się swoim doświadczeniem w SLAA dało mi nadzieję. Podczas Czwartego Kroku wyjawiłam wszystkie moje wstydliwe czyny, a osoby które mnie sponsorowały powiedziały, że przeszły przez takie same doświadczenia. Zdałam sobie sprawę, że nie jestem sama. Nie musiałam już być tym przerażonym dzieckiem, które wścieka się na cały świat. Mogłam być dla siebie życzliwa i wybaczyć sobie moje czyny, zamiast wchodzić w działania autodestrukcyjne. SLAA dało mi nową wolność i radość we wspólnocie, a także nowo odkryty szacunek, jaki zaczęłam odczuwać ze strony innych i wobec samej siebie.

 Wybaczam sobie swoją przeszłość i daję sobie czas na uzdrowienie.
