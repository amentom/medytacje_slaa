
# 4 października

## Krok dziesiąty

> Prowadziliśmy nadal osobistą inwenturę, z miejsca przyznając się do popełnianych błędów. — Główne Dokumenty SLAA, „Dwanaście Kroków SLAA”

Upokarzające jest natychmiastowe przyznanie się, że popełniłem błąd. Mamrocząc przeprosiny pod nosem, mam ochotę schować się na kilka dni. Ale jeśli robię osobistą inwenturę co wieczór, nie mogę tego unikać, tak jak kiedyś. Zapisywanie wszystkich moich lęków i złości na papierze, zmusza mnie do realistycznego spojrzenia na moje zachowanie. Pisanie obejmuje również listę moich zalet i rzeczy, za które jestem wdzięczny. Zabawne, jak szybko o takich rzeczach zapominam. Jednak bez nich nie byłaby to dokładna inwentura mojej osoby. Myślę, że „nadal” jest tutaj ważnym słowem. Muszę uczynić badanie samego siebie moim regularnym nawykiem. Niezwłoczne przyznanie się do swoich błędów, utrzymuje mnie w uczciwości i pokorze. Ten Krok wymaga cierpliwości, wytrwałości i zrozumienia. Jeśli nie rozumiem tego, co piszę, mogę z tym zwrócić się do mojego sponsora, aby to zinterpretował. Zwykle znajduję właściwy sposób na posprzątanie mojego bałaganu. Czasem odkrywam, że poradziłem sobie z czymś całkiem nieźle. Stosowanie tego Kroku pomaga mi uniknąć emocjonalnego kaca. Jeśli oczyszczę się z moich lęków i złości, zanim staną się zbyt duże, to nie odchoruję ich fizycznie. Już samo to sprawia, że warto praktykować ten Krok.

Moja codzienna inwentura utrzymuje mnie w uczciwości i pokorze.
