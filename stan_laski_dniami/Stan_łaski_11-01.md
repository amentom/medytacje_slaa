1 listopad

a
 KROK JEDENASTY

 Dążyliśmy, poprzez modlitwę i medytację, do doskonalenia naszej świadomej więzi z Siłą większą od nas samych, prosząc jedynie o poznanie woli Boga wobec nas oraz o siłę do jej spełniania. — Główne Dokumenty SLAA, „Dwanaście Kroków SLAA".

 Modlitwa i medytacja sprawiały mi trudność. Odmawiałem modlitwy, które zalecili mi inni uczestnicy programu. Ale ja w to nie wierzyłem. Musiałem odmówić Modlitwę o Pogodę ducha tysiąc razy, zanim w ogóle pomyślałem, że jakakolwiek jej część może się spełnić w moim przypadku. Medytacja nie polegała na pytaniu Boga, lecz bardziej na zadawaniu sobie pytania, co będę robić później tego dnia. Ale dzięki praktyce i wierze udało mi się nawiązać świadomy kontakt z Siłą większą ode mnie. Na początku nie było to takie świadome. Byłem bardziej jak dziecko proszące Świętego Mikołaja o prezenty. Ale im więcej czytałem o Jedenastym Kroku i słuchałem na mityngach, tym bardziej wiedziałem, że musi tu chodzić o pokorę. Czego Bóg chce dla mnie? Jeśli to odkryję, to jak mogę dopomóc, aby tak się stało? Na początku opierałem się, obawiając się, że Siła Wyższa pozbawi mnie przyjemności albo że nie będę miał siły, by utrzymać trzeźwy styl życia. Ale nieustanna modlitwa i medytacja dają mi siłę i wgląd, aby poradzić sobie ze wszystkim, co się pojawia.

 Siło Wyższa, daj mi siłę, abym pełnił Twoją wolę.
