17 marca

ZŁOTA ZASADA

 Musieliśmy dojść do wniosku, że to głupie i bezsensowne, żeby być wytrąconym z równowagi przez to, co uznawaliśmy za chore zachowanie innych, zwłaszcza gdy mieliśmy nadzieję, że inni będą nadal tolerancyjni wobec naszych częstych wpadek dotyczących nieuczciwości i zachowań manipulacyjnych. — Tekst Bazowy SLAA, str. 127

 „Czyń innym tak, jakbyś chciał żeby tobie uczynili”. Wzajemność była dla mnie bardzo ważna. Jeśli zrobiłem coś dla kogoś, spodziewałem się czegoś w zamian. Jeśli nie było przychylnej odpowiedzi z drugiej strony, oznaczało to, że ta osoba mnie nie kocha. Jeśli był to ktoś nieznajomy, oznaczało to, że na świecie nie ma sprawiedliwości lub że Bóg mnie nie kocha (jeśli Bóg w ogóle istniał). Zmarnowałem wiele energii, próbując manipulować i kontrolować innych, aby robili wszystko według mojego zamiaru. Czułem się na szczególnych prawach i osądzałem. Gdyby wszyscy po prostu postępowali zgodnie ze Złotą Zasadą, świat byłby pięknym miejscem. Ale nie każdy jest do tego zdolny. Ludzie nie są przedmiotami, którymi mogę poruszać jak pionkami na szachownicy. Może mój pomysł na wzajemność nie sprawdza się w ich przypadku. Jeśli chodzę w kółko urażony z powodu braku udziału innych w moim życiowym projekcie, tylko robię krzywdę samemu sobie. Kroki i Tradycje SLAA nauczyły mnie, jak służyć, nie oczekując niczego w zamian. Dzięki temu procesowi zauważyłem, że nigdy nie dostanę od ludzi tego, czego naprawdę potrzebuję. Potrzebuję duchowego rozwiązania. Pogoda ducha, jaką otrzymałem w programie, jest lepsza niż jakiekolwiek wyróżnienie, jakie mogę otrzymać ze świata materialnego.

 Dziś służę pomocą innym i odpuszczam oczekiwania.
