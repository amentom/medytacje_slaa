6 stycznia

DZIELENIE SIĘ

 Musieliśmy pamiętać, że jeśli nawet nasze opowieści o uzależnieniu od seksu i miłości trafiały do zamkniętych uszu, to mówienie ich utrzymywało przede wszystkim nas samych w stałym kontakcie z naszym własnym doświadczeniem. Wzmacniało to nasze osobiste postanowienie. — Tekst Bazowy SLAA, str. 154

 Kiedy po raz pierwszy przybyłam do SLAA, pełna bólu i beznadziei, dzielenie się swoimi doświadczeniami dla dobra innych było ostatnią rzeczą, o jakiej myślałam. Rozpaczliwie potrzebowałam ulgi i czułam, że mam niewiele, a może nawet nic do zaoferowania. Później ulgę przyniosła mi myśl, że cały mój ból może mieć jakąś wartość, jeśli pewnego dnia okaże się przydatny i pomoże komuś innemu. Dodatkowo dzielenie się tym, czego doświadczałam na bieżąco, często pomagało mi znaleźć odpowiedzi na moje kłopotliwe problemy. Czasami ludzie podchodzili do mnie po mityngu i oferowali swoje spostrzeżenia lub dzielili się ze mną doświadczeniami, siłą i nadzieją. Znajdowałam wtedy bardzo potrzebne wsparcie. Czasami samo usłyszenie, gdy mówię coś na głos, dawało mi wgląd w to, co powinnam zrobić. Teraz wiem, że kiedy dzielę się historią mojego życia odnośnie uzależnienia od seksu i miłości, ze wszystkimi jego bolesnymi konsekwencjami, to ja na tym korzystam. Jestem pełna pokory i wdzięczności za cud, jakim obdarzyła mnie moja Siła Wyższa – odmienione życie.

 Moja Siła Wyższa działa poprzez mnie, by pomagać innym w taki sposób, w jaki ja uzyskałam pomoc. Służąc pomocą innym, umacniam swoją trzeźwość, pozostając zawsze wdzięczna za swój rozwój.
