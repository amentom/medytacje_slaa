5 maja

ŻYCIE TYMI ZASADAMI

Zasady te są dość proste: uznanie prawdziwego źródła problemu (uzależnienie od jakiejś aktywności), powierzenie Bogu albo innemu źródłu siły poza samym sobą przewodnictwa w zdrowieniu, chęć zrobienia gruntownego obrachunku wad charakteru i podzielenie się tym obrachunkiem z drugim człowiekiem, gotowość do stawienia czoła podstawowym wadom charakteru i zadośćuczynienia za krzywdy wyrządzone innym, przyjęcie tych zasad jako stałego sposobu na życie. Zasada podsumowująca - Krok Dwunasty - jest potwierdzeniem osobistego zdrowienia, przyjęciem osobistego zobowiązania do wprowadzania tych reguł w życie poprzez przekazywanie ich innym. I właśnie w tym odnajdywana jest i wyrażana prawdziwa miłość, która pochodzi od Boga, a która pozwala istocie ludzkiej dotknąć duszy drugiej istoty. — Tekst Bazowy SLAA, str. 7

 Zasady przedstawione we wstępie Tekstu Bazowego są dość trudnym zadaniem. Mogłoby to odstraszyć nowoprzybyłych, ale zamiast tego staje się celem, do którego dążymy. Życie według tych zasad daje nam godność osobistą i to, czego szukaliśmy przez całe życie: prawdziwą miłość. Nowoprzybyli widzą na mityngach ludzi, którzy naprawdę podążają drogą życia Dwunastu Kroków: są szczerzy, biorą odpowiedzialność i dzielą się miłością. Osiągnięcie tego celu, jakim jest życie według tych zasad, wymaga wiele pracy, ale warto.

 Dokładam wszelkich starań aby dziś żyć zgodnie z zasadami programu.
