1 września

ZAUROCZENIE W CELEBRYCIE

 Romantyczna obsesja [to…] niezdrowa fascynacja inną osobą, z którą możemy mieć lub nie mamy relacji, lub której nawet nigdy nie spotkaliśmy. [...] Uzależniająca natura obsesji może wypaczać nasze myślenie i zachowania oraz może poprowadzić nas w kierunku, który pogwałca naszą godność i integralność osobistą. — z ulotki "Romantyczna Obsesja"

 „Zauroczenie" brzmi tak nieszkodliwie. Zawsze mówiłam sobie, że to nic takiego. Nie byłam w obsesji na punkcie celebryty, byłam tylko zauroczona (zafascynowana). Jednak moje uzależnienie wypaczyło wszystko i sprawiło, że jako trzydziestolatka – na widok zdjęć znanego celebryty – piszczałam jak nastolatka. To niezbyt zdrowe, aby – zamiast zmywać naczynia – siedzieć i godzinami fantazjować o tym, jak wyglądałoby wspólne życie z pewnym celebrytą. Jeśli potrafię cieszyć się ich twórczością, traktując to jak rozrywkę, zamiast oddawać się fantazjom, wtedy wiem, że to jest niewinne zauroczenie. Dopóki jestem uczciwa wobec siebie co do tego, czy przeradza się to w obsesję, nie będę musiała przekraczać żadnych granic i krzywdzić siebie ani innych. Nie muszę pozwalać, aby uzależnienie prowadziło mnie na ścieżkę destrukcji. Mogę zachować swoją godność i osobistą integralność, jeśli powiem o sobie sponsorce, innym we wspólnocie, pomodlę się i odpuszczę. Małe nieszkodliwe zauroczenie może pozostać zauroczeniem, jeżeli zdam sobie sprawę, że popadam w fantazję. Z pomocą innych mogę powrócić do rzeczywistości.

 Dziś żyję w teraźniejszości, wolna od obsesji.
