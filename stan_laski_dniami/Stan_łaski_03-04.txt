4 marca

PODDANIE SIĘ

 Prawdziwe poddanie się w kwestii uzależnienia od seksu i miłości oznaczało nie tylko gotowość do natychmiastowego porzucenia bolesnej sytuacji, która właśnie miała miejsce. Oznaczało, co najważniejsze, gotowość do uwolnienia się od całej życiowej strategii obsesji na punkcie seksu i miłości oraz pogoni za nią. — Tekst Bazowy SLAA, str. 99

 Warto pamiętać, że nasza choroba jest duchowa i wymaga duchowego rozwiązania. Gdzieś po drodze pojawiła się pustka, tęsknota, od której próbowaliśmy uciec lub wypełnić ją na różne zmieniające stan umysłu sposoby, które w końcu stają się nałogowe. W zdrowieniu identyfikujemy tę potrzebę jako głód duchowy. Wydaje się, że nic - żaden z naszych sposobów nie działa. Dochodzimy do „poddania się”, przyznania „porażki", kapitulacji. Dokonujemy inwentury naszego życia i zdajemy sobie sprawę, że cierpimy na tę chorobę zwaną uzależnieniem od seksu i miłości. Widzimy, że nasz sposób życia nie działa. To jest dar. Z czystej desperacji rodzi się w nas gotowość, by paść na przysłowiowe kolana i przyznać, że jesteśmy bezsilni wobec uruchamiania się poprzez zachowania i emocje towarzyszące naszej chorobie. Kiedy to robimy, coś się dzieje. Nawiązujemy kontakt z Siłą większą od nas samych, którą możemy dowolnie określić dla siebie oraz ponownie zdefiniować na nowo, a która „może zrobić dla nas to, czego sami nie możemy zrobić dla siebie”.

 Siło Wyższa, pozwól mi z gotowością oddać moją chorobę Twojej pełnej miłości opiece, abym mógł być latarnią światła dla tych, którzy wciąż cierpią.
