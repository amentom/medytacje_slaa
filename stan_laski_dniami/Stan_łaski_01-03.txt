3 stycznia

IDENTYFIKACJA

 Większość czasu poświęcałem raczej na porównywanie się, niż na identyfikację. Wtedy jednak zacząłem nawiązywać kontakt z moimi emocjami i uczuciami. Słuchanie historii, którymi dzielili się inni, przynosiło wiele uczuć i wspomnień. Nie mogłem dłużej ich unikać poprzez uruchamianie się. [...] Znalazłem ogromne wsparcie we Wspólnocie ze strony ludzi, którzy przeżyli takie samo cierpienie i doświadczyli tych samych uczuć. — Tekst Bazowy SLAA, str. 226 

 Jeden z członków SLAA regularnie sugeruje mi, abym powstrzymał się od osądzania i utożsamiał się z tym, czym ludzie się dzielą. To może być poruszające i przemieniające. Identyfikowanie się z tym, czym ludzie się dzielą, doprowadziło mnie do kontaktu ze swoim wnętrzem na najgłębszym poziomie. Często osoby, które oceniałem lub z którymi nie chciałbym mieć nic wspólnego, dawały mi umiejętności, których potrzebowałem, aby przyjrzeć się tym częściom siebie, których unikałem. Kiedyś usłyszałem, jak członek SLAA dzielił się, że chciałby móc powiedzieć swoim dorosłym dzieciom, że jest mu przykro, że nie był obecny. Całe życie czekałem, aż mój tata wypowie do mnie właśnie te słowa. Poczułem się tak, jakby to mój tata mówił bezpośrednio do mnie. Aż ciarki przeszły mi po plecach. To było takie uzdrawiające. Wiele razy słyszałem od innych członków SLAA, że mieli podobne doświadczenia. Kiedy koncentruję się na uczuciach, którymi się dzielimy, zdaję sobie sprawę, że już wcześniej to odczuwałem. Szukam podobieństw i zapominam o różnicach. Mając takie podejście, odnajduję bliskość na mityngach. Wszyscy uczestniczymy we wspólnej batalii zdrowienia.

 Identyfikuję się dzisiaj z innymi, wiedząc, że zmagam się z tą chorobą przy wsparciu innych.
