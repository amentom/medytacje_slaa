
# 6 listopada

## Dezaprobata rodzinna

> Dlatego też postanowiłem, że będę superdzieckiem. Nie będę robił niczego źle. Od czasu do czasu jednak moja frustracja z powodu niemożności uzyskania ojcowskiej aprobaty znajdowała ujście w gwałtownych napadach furii. — Tekst Bazowy SLAA, str. 252

To naturalne, że dzieci szukają aprobaty u najbliższych. Dla dziecka, dezaprobata rodziny może oznaczać, że jego podstawowe potrzeby nie zostaną zaspokojone (na przykład będzie odesłane do łóżka bez kolacji). Jeśli dezaprobata sprawia, że znieczulam się nałogowymi zachowaniami, zwłaszcza jako osoba dorosła, zamiast pomagać mi odnaleźć poczucie siebie, to wtedy potrzebuję pomocy w uporządkowaniu bałaganu moich uczuć. Pomogło mi w tym SLAA. Mój sponsor zauważył, że jestem uwikłany, więc pierwszym krokiem do uwolnienia się od potrzeby aprobaty mojej rodziny było oddzielenie się od niej na trzydzieści dni. Musiałem polegać na własnych myślach i uczuciach, żeby dowiedzieć się, czego naprawdę chcę od życia, zamiast używać ich jako miernika do oceniania swojego postępowania. Te działania pomogły mi zrozumieć, że jeśli robię coś dobrego dla siebie, muszę to kontynuować, nawet jeśli mojej rodzinie się to nie podoba. Dezaprobata nie oznacza śmierci. I tak nadal mnie kochali. Jeśli zaś nie, oni powinni to przepracować, nie ja. Kiedy zachowuję trzeźwość, moja rodzina aprobuje mnie coraz bardziej.

Codziennie rozwijam w sobie poczucie własnej wartości, jednocześnie rezygnując z zabiegania o aprobatę innych.
