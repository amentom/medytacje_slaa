8 maj

a
POMAGANIE INNYM

 Skuteczność naszych wysiłków, aby pomóc innym, zależy wprost od poziomu naszego własnego „duchowego przebudzenia”. — Tekst Bazowy SLAA, str. 132

 Zanim rozpocząłem zdrowienie, nigdy nie myślałem o pomaganiu innym. Moim celem było parcie do przodu za wszelką cenę. Ambicja i pycha blokowały mnie przed pomaganiem komukolwiek. Lęk, że nie wystarczy pieniędzy, władzy i prestiżu, abym mógł funkcjonować lub zaspokoić swoje nałogowe pragnienia, zmuszał mnie do sabotowania sukcesów innych ludzi. Kiedy przyszedłem do SLAA, zobaczyłem, że ludzie zachowują się inaczej. Osoby podnosiły ręce na pytanie, czy ktoś może sponsorować. Sponsorzy kontaktowali się ze mną i spotykali nawet wtedy, gdy mogliby w tym czasie robić swoje rzeczy. Wolontariusze dbali, by mityng odbywał się co tydzień. Nawet obserwowanie, jak uczestnicy odstawiają krzesła po mityngu, pomogło mi dowiedzieć się, co to znaczy troszczyć się o innych. Widziałem u tych pomagających pogodę ducha, której nigdy w życiu nie czułem. Ale kilka razy wykonałem pracę nad Krokami i postępowałem zgodnie ze wskazówkami mojego sponsora oraz podjąłem zobowiązanie do służby (choć niechętnie). Zacząłem odczuwać większy pokój w sobie i wolność od obsesji, nękających mnie przez całe życie. Chociaż na początku pomagałem innym tylko w nadziei, że pozbędę się choroby uzależnienia od seksu i miłości, przymusowa służba z czasem stała się szczerą troską i zainteresowaniem.

 Szukam sposobów, aby dzisiaj pełnić służbę dla innych.
