
# 29 września

## Synchroniczność

> Wciąż doświadczałem kuszących sytuacji, które mogły mnie z powrotem wciągnąć w ruchome piaski uzależnienia. Wśród nich doszło do bardzo poważnej próby związanej z Sarą. Jej czas był tak zadziwiający, że przez to szczególnie znaczący. — Tekst Bazowy SLAA, str. 54

Rich opisuje sytuację, w której przyjaciółka jego obiektu poprosiła go o pomoc. Stwierdza: „Sam diabeł nie mógłby stworzyć bardziej zwodniczej sytuacji! Podsuwała mi nie tylko szansę zdobycia muzycznego uznania i podbudowania w ten sposób mojego zawodowego ego, ale w dodatku [przyjaciółka] była czarująco atrakcyjna”. Znalazł się w sytuacji, w której musiał dokonać wyboru między pozostaniem trzeźwym i pojednaniem się z żoną a osuwaniem się ścieżką pokus i złych intencji. Jedna z teorii synchroniczności sugeruje, że życie nie składa się ze zbiegów okoliczności, ale że większy porządek zarządza nawet najbardziej pozornie przypadkowymi zdarzeniami. Jeśli jakieś zdarzenie, działające na mnie jak wyzwalacz, odbierałem jako synchroniczność, myślałem, że oznacza to że powinienem trwać w nałogu. W trakcie odstawienia myliłem przypadkowe spotkanie się z moim obiektem w centrum handlowym z synchronicznością. Mój sponsor mówił: „Nie ma przypadków. Bóg ma plan. Nie muszę go rozumieć, wystarczy powiedzieć: »Niech się dzieje wola Twoja a nie moja«”. Muszę zwracać uwagę na wolę mojej Siły Wyższej wobec mnie i ignorować rzekome znaki, które prowadzą mnie z powrotem do nałogowego zachowania.

Prowadzę życie zakorzenione w trzeźwości i polegam na mojej Sile Wyższej, aby zapewnić sobie ciągłą jasność.
