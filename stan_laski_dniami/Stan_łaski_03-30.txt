30 marca

RODZINA PIERWOTNA

 Pokornie zwróciliśmy się ku Bogu. „Nie jestem odpowiedzialny za okoliczności, które mnie stworzyły, ale chcę spróbować być odpowiedzialny za siebie samego - modliliśmy się. - Pomóż mi być chętnym do naprawienia tego, co uczyniłem każdej osobie w moim życiu”. — Tekst Bazowy SLAA, str. 121

 „Nie jestem odpowiedzialny za warunki, które mnie stworzyły, to moi rodzice ponoszą odpowiedzialność” - przed trzeźwością to była moja mantra. Przez większość życia żywiłem urazę do rodziców. Nie byli opiekunami, jakimi powinni być. Może gdyby lepiej się mną opiekowali albo gdyby moja siostra nie była taka okrutna, nie miałbym tylu nałogów. Ale cały czas słyszę, jak ludzie w SLAA mówią, że ich życie w domu, gdy dorastali było normalne i nadal cierpią z powodu uzależnienia. Niezależnie od tego, co wydarzyło się w mojej rodzinie z której pochodzę, dziś potrzebuję gotowości do bycia odpowiedzialnym za siebie. Muszę skupić się na swoich działaniach i zadośćuczynić za to, co zrobiłem, zamiast obwiniać swoje wychowanie. Potrzebuję polegać na Bogu, aby pomógł mi pozbyć się urazy. Obwinianie pozwala mi pozostawać w lenistwie i unikać pracy nad Krokami dotyczącej mojej przeszłości. Jeśli używam wymówki, że moje dzieciństwo było schrzanione, nie muszę się zmieniać. Kiedy zdobyłem się na to, aby odłożyć te myśli na bok, mogłem podjąć działania, aby rozpocząć uzdrawianie.

 Dziś jestem odpowiedzialny za siebie i zadośćuczyniam za wszelkie krzywdy, które wyrządziłem w przeszłości.
