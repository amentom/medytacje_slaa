21 listopad

a 
BYCIE NA HAJU

 Pozostawanie w uzależnieniu powodowało tak istotne zmiany w umyśle większości z nas, że kiedy byliśmy w nim uwikłani, traciliśmy z oczu nasz cel i nie byliśmy pewni, czy w ogóle kiedykolwiek chcieliśmy wyjść z uzależnienia! […w końcu] świeżość każdego nowego romansu czy „pojednania się” nie zasłaniała już prawdy: każda następna sytuacja była tylko kolejnym beznadziejnym epizodem, mającym w sobie mniej więcej tyle obietnicy otrzymania spełnienia, co wymienianie się obrazkami z opakowań balonowej gumy do żucia. Gdy to poczucie znużenia i zmęczenia przebiło się w końcu do naszej świadomości, uzależnieniowy haj stawał się coraz trudniejszy do osiągania i utrzymywania. — Tekst Bazowy SLAA, str. 137-138

 Dla mnie, jako osoby uzależnionej od seksu i miłości, bycie na haju to jeden z ulubionych sposobów na odcinanie się od wszystkiego i życie w świecie fantazji. Doznaję fizycznego uderzenia od kontaktu z atrakcyjną osobą, od romantycznej historii, od jakiejś relacji opartej na fantazji, którą mogę stworzyć z nieznajomym lub dobrym przyjacielem. Z czasem jednak stało się to dla mnie jak zachowanie osoby uzależnionej od narkotyków, która szuka sposobów na zażycie jak zbawienia, a znajduje jedynie nędzę i degradację. W zdrowieniu uczę się rozpoznawać ten „haj” i dokonywać innych wyborów. Mogę zdecydować, że nie będę rozmawiać z pewnymi osobami. Mogę unikać oglądania filmów, które zawierają wyzwalacze. Mogę sobie przypomnieć, że intrygująca osoba jest tylko przyjacielem i że czuję się na haju tylko dlatego, że chcę się znieczulić i uciec od mojego życia. Przypominam sobie, że zwykle to, co czuję i myślę, nie ma nic wspólnego z tą osobą, naszą relacją ani rzeczywistością.

 Dzisiaj rozpoznaję intrygi i stawiam granice, których potrzebuję, aby zdrowieć.
