24 październik

a 
ROMANTYCZNE FRAZESY

 Jednak ten stan stosunkowej wolności od następstw po aktywnym uzależnieniu od seksu i miłości oznaczał, że każda nowa sytuacja o charakterze seksualnym lub romantycznym mogła nieść ze sobą wiele rzeczy, z którymi nie mieliśmy wcześniej do czynienia. Musieliśmy być ostrożni, aby nie dać się im ponieść. Poza nieuniknioną i ekscytującą „atrakcyjnością” każdej nowej relacji, zwłaszcza niosącej ze sobą możliwość fizycznej i uczuciowej bliskości, nie mogliśmy budować związku wyłącznie na tej „atrakcyjności”. — Tekst Bazowy SLAA, str. 200 

 Według prostej definicji frazes jest czymś, co jest tak często używane, że przestaje być efektywne lub interesujące. Tak właśnie było w przypadku mojego życia miłosnego, jako osoby homoseksualnej. Wszystkie moje relacje były takie same — różniły się tylko twarze. Nowa twarz zawsze niosła obietnice lepszego związku, która wkrótce jednak zamieniała się w rozczarowanie. Romans zawsze stawiałem w centrum mojego życia, więc jak mógłby nie stać się frazesem? Marzyłem o życiu jak z powieści romantycznej lub filmów romantycznych, ale kończyło się na toksycznych partnerach. Utarte frazesy stały się dla mnie sposobem ucieczki w świat fantazji, sposobem na radzenie sobie z cierpieniem życia i własnym wstydem. Złe frazesy, takie jak „wszyscy się puszczają”, również pojawiły się w moim życiu. Ciągłe przeskakiwanie z relacji w relację, uczyniło mnie podatnym na to. Zmieniłem się w osobę, którą nigdy nie chciałem być. SLAA pomogło mi dostrzec rzeczywistość i odrzucić frazesy na rzecz otwartej, uczciwej, a co za tym idzie intymnej relacji, która każdego dnia uczy mnie nowych rzeczy i pomaga mi dorastać.

 Siło Wyższa, pomóż mi pielęgnować uczciwość wobec siebie poprzez zwracanie uwagi na moje myśli i działania.
