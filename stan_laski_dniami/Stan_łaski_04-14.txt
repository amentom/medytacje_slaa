14 kwietnia

CZUJNOŚĆ

 Byłoby poważnym błędem przypisanie wszystkich naszych problemów wyłącznie uzależnieniu, gdyż wady naszego charakteru wywarły wpływ również na wszystkie pozostałe obszary naszego życia. To nie był czas na relaks, ponieważ musieliśmy utrzymywać czujność wobec ciągłych seksualnych i miłosnych pokus oraz wobec iluzji „miłości doskonałej”. — Tekst Bazowy SLAA, str. 114

 Uzależnienie od seksu i miłości jest podstępne. Może wkraść się do każdej dziedziny naszego życia i powiedzieć nam, że przyjaźń w pracy powinna przerodzić się w romans, ponieważ ta osoba jest dla nas idealna lub w porządku jest trochę zrelaksować się odwiedzając miejsca dla dorosłych. Mówi nam, że programy telewizji kablowej nie są szkodliwe. Może tak być w przypadku niektórych ludzi, ale kiedy zaczynamy racjonalizować zachowania, które sprawiają, że kręcimy się wokół naszych wzorców uzależnienia, znajdujemy się na niebezpiecznym terytorium. Mój sponsor powiedział, że to tak, jakby uruchamianie się było wielką czarną dziurą, w którą wpadamy, aż pewnego dnia oddalamy się od niej naprawdę daleko, aby uniknąć wpadnięcia w nią. Jeśli moje zachowania zaczynają budzić niepokój, weryfikuję je z trzeźwymi osobami. Jeśli uważają, że widać w tym oznaki choroby, unikam tego. Czasami sam akt mówienia o sobie powstrzymuje zachowanie. Jeśli ignoruję to, jak się czuję, mogę wpaść w pułapkę uzależnienia. Pisanie, modlitwa, medytacja, wykonywanie telefonów i wszystkie narzędzia programu utrzymują mnie w kontakcie ze sobą i moją trzeźwością. Czasami wydaje się, że to zbyt dużo pracy, ale warto.

 Korzystam dziś ze wszystkich narzędzi programu, aby zachować czujność.
