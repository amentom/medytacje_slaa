20 kwietnia

Zaiste, pojazd to coś więcej niż suma części.
(Lao Tsy)
 Bez odpowiednich części nie będzie pojazdu. Ale najważniejsza jest myśl, która pozwala połączyć je w całość. Dlatego program to coś dużo więcej niż Dwanaście Kroków i Dwanaście Tradycji; to duchowa mądrość, którą one zawierają. Wspólnota SLAA - to nasz warsztat, gdzie pod Bożym okiem razem odbudowujemy siebie i składamy pojazd SLAA, który nas wiezie do celu. To my jesteśmy odpowiedzialni za montaż - za odgadnięcie twórczej myśli Boga. Odpowiedzialni przede wszystkim przed sobą, gdyż nie ocali nas pojazd, który rozpadnie się w pół drogi. Dlatego przed podjęciem każdej decyzji w sumieniu SLAA wyciszamy się i medytujemy, gdyż to właśnie zgodność naszych działań z wolą Siły Wyższej stanowi o sprawności naszego wehikułu i wyborze bezpiecznej trasy. Dlatego funkcje w SLAA i prawo głosu w sprawach decydujących o wspólnocie i powierzamy osobom trwale seksualnie trzeźwym, które oparły się na jednoznacznej definicji abstynencji. I dlatego jesteśmy stale aktywni w niesieniu posłania.
 Czy w warsztatach SLAA remontuję siebie i składam pojazd, który mnie wiezie do celu, a może forsuję własne pomysły? Czy jestem wdzięczny za kompas, który zawraca mnie z niewłaściwej drogi?
 Modlę się, aby zdrowienie było dla mnie czymś więcej niż tylko sumą kroków. Modlę się, abym używał programu jak narzędzi, które mi dajesz, Boże. Modlę się, abym stał się narzędziem w Twoim ręku, Panie, i pozwalał Ci mnie używać.
 Tu i teraz: Zgadzam się służyć jako narzędzie w ręku Boga i porzucam odwrotne próby. Stosując do siebie Kroki i Tradycje SLAA, pozwalam, by unosiła mnie ich duchowa mądrość, która ocala.
