
# 12 sierpnia

> Historię należy opowiadać tak, żeby stała się lekarstwem. (Opowieści chasydów)

Nośnikiem zdrowienia w SLAA są nasze historie. Trudno wyjaśnić paradoks, że dzielenie się udrękami, poniżeniem i bezsilnością sprowadza uzdrawiającą moc, której nie mają nawet najbardziej płomienne kazania? Choć wymyka się to prawom logiki, ważne jest, że ten sposób działa. Bo oto opowiadane na mityngach nasze historie osobiste dokonują cudu. Odchodzą ode mnie dawne nałogowe zachowania seksualno-miłosne, staję się zdolny prowadzić zupełnie nowe, uduchowione i prawe życie, do którego wcześniej nie byłem zdolny. Samo to, że odważam się mówić o rzeczach, które zawsze były dyskwalifikującą mnie tajemnicą, jest cudem. Dzięki delikatnemu otwieraniu się odzyskuję poczucie godności. Trafiłem do Wspólnoty okaleczony nałogiem, a teraz opowiadam swoje doświadczenia z takim przejęciem i nadzieją, że stawia mnie to na własnych, sprawnych nogach, które z radością zaczynają nieść mnie w stronę uzdrowienia. Moja kompletna przemiana wewnętrzna jest dowodem, że zadziałała jakaś cudowna, oczyszczająca Moc.

- Czy otwieram swoje życie i zarażam się zdrowieniem od innych, a może brak mi odwagi, wstydzę się lub żal mi coś stracić?
- Czy jestem wdzięczny, że SLAA daje mi entuzjazm i wiarę w cud?

- Modlę się, abym był świadkiem cudu, który na mnie dokonuje Siła Wyższa.
- Modlę się, aby, przemieniała w lekarstwo moją historię, którą się dzielę.
- Modlę się, abym z radością emanował swoją trzeźwością - przed sobą, innymi i Siłą Wyższą.

Tu i teraz: Opowiadam moje doświadczenia z taką nadzieją, wiarą i przejęciem, że stawia mnie to na własnych, sprawnych nogach. Z radością emanuję moją trzeźwością i zarażam nią innych.
