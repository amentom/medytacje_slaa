03 stycznia

Każdego dnia podejmuję z odwagą walkę o życie w trzeźwości.
W starym życiu moją moc w walce z uzależnieniem opierałem na sobie, dając mojej chorobie wygraną już na samym starcie.
Nauczony radzenia sobie sam, bałem się prosić o jakąkolwiek pomoc. Wciąż ślepo wierzyłem, że tym razem podołam pokonać potężnego potwora mając za broń tylko swoją pychę. Zbyt długo doświadczałem porażek. W bólu i rozpaczy wołałem do tego, który może mi pomóc. Wołałem ze łzami w oczach z błaganiem o pomoc obiecując poddanie się i służbę do końca życia. I właśnie wtedy kiedy ogłosiłem bezsilność przyszłą pomoc.
Dziś poddaję się pod działanie mojej Siły Wyższej. Wiem, że chcę stosować do siebie wszystkie Kroki i Tradycje SLAA. Nie chcę omijać jakiejś niewygodnej część programu twierdząc, że tego nie czuję.
Z pokorą kroczę drogą wyznaczoną przez program, bo wiem że na końcu tej drogi czeka mnie uwolnienie. Nagrodą jest życie w trzeźwości, w akceptowanej przeze mnie prawdzie. Dziękuję wspólnocie za wsparcie, które daje mi odwagę kroczenia ramię w ramię ku wolności. Dzielę się swoją siłą i nadzieją odczuwając wdzięczność za to, czym zostałem dziś hojnie wzbogacony.
 Modlę się dziś, o odwagę stawiania granic swojej chorobie. Modlę się, o pragnienie życia programem i stawiania go na pierwszym miejscu.
 Tu i teraz: Z pokorą stosuję w swoim życiu wszystkie wskazówki programu. Stają się one dla mnie tak ważne jak gdyby pochodziły od mojej Siły Wyższej. Działam, nie komplikuję.
