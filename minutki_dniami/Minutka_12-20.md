20 grudnia

Bóg pomaga tym, którzy przestają się ranić.
(Harold S. Kushner)
W uzależnieniu od seksu i miłości zranienia zastępowały miłość. Procesodstawienia usuwał destrukcyjne zachowania i pozwalał mi dojrzeć ich motywy. Przykra była to prawda. Pod moimi ukrytymi motywami leżały mentalne schematy, na których wykształcił się mój nałóg. Nienawiść, nieufność, odmowa przebaczenia sobie, nieczułość, wstyd, krytyka, potępianie, nieludzkie wymogi, poczucie niegodności, porzucanie siebie, tłumienie uczuć, pogarda, łamanie granic, udzielanie rad, wtrącanie się, chęć rządzenia i kontroli - te cechy odcinały mnie od siebie i innych. Odcinały także od bezwarunkowej, leczącej miłości Boga. Trzeba było się nauczyć współczucia – zacząć dawać sobie brakujące ciepło, zrozumienie i obecność - otwierać się na innych w cierpieniu i dawać sobie prawo do doświadczania bólu i smutku. Dopiero gdy przestaję się ranić, mogę otworzyć się dla miłującej pomocy Siły Wyższej.
 Czy przestaję się karać i ranić? Czy może wciąż bezlitośnie wymagam od siebie i innych? Czy czuję wdzięczność za ciepło, akceptację i bezwarunkową miłość, której doświadczam w SLAA?
 Modlę się, aby dawać sobie i innym prawo do niedoskonałości. Modlę się, aby zmieniać raniącą i karzącą postawę. Modlę się, aby uczyć się zdolności do takiej miłości i pomocy, jak Twoja, Panie.
Tu i teraz: Przestaję ranić siebie i innych bezduszną, karzącą postawą.
Wprowadzam w moje serce bezwarunkową miłość, która mnie chroni.
