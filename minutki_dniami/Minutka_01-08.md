08 stycznia

Choć Bóg jest wszędzie,
dla mnie jest On dostępny tylko w najgłębszej, najwewnętrzniejszej części mojej duszy.
(William Law)
 Zejść wgłąb siebie, to jak zanurzyć się w głębię oceanu. Nade mną mogą szaleć sztormy, ja jednak trwam w nie zmąconej ciszy. Zawsze gdy daję się porwać goniącym na powierzchni wichrom i falom, tracę siebie - porzucam moje prawdziwe ja, by odgrywać nie rozwiązane dramaty. To trop uzależnieniowy, traumatyczny i - mimo silnych uczuć i napięć - powierzchowny. Gdy trwam w głębi, kontemplując, nic nie może mnie zmącić. Akceptuję wszystko, co się istnieje, nie sprzeciwiam się temu, ani się nie oddzielam się od tego. Ogarnia mnie, chroni i scala Boża miłość prowadząc śladem najintensywniejszego odczuwania, jakie towarzyszy duchowemu wzrastaniu. To trop uzdrowienia - odnajdywanie siebie w każdej chwili. To czucie siebie tak żywe, jak czucie zroszonej porankiem łąki bosą stopą - stopą która idzie, bo idzie według programu SLAA. Stąpam wtedy po kobiercu duchowego przebudzenia, który ściele się w mojej duszy i w którym przeglądają się gwiazdy. Krocząc tak, zatapiając się regularnie w sobie, jestem stale otwarty i osiągalny. Dla siebie, dla innych i dla Boga.
 Czy, zanurzam się w moją głębię, by być osiągalnym - dla siebie, innych i Boga a może wciąż miotam się tylko po wzburzonej powierzchni życia? Czy jestem wdzięczny, że ocalenie kryje się w moim wnętrzu?
 Modlę się, aby regularnie zanurzać się w moją głębię i trwać w niej niezmącony. Modlę się aby, odczuwając pełnią, iść tropem ocalenia. Modlę się, aby na łączyć się z Tobą, o moja SIŁA WYŻSZO.
 Tu i teraz: Stawiając w kontemplacji kroki, jestem stale osiągalny - dla siebie, innych i Boga. Zanurzony w tej głębi, cicho łączę się z miłością.
