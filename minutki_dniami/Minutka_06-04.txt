04 czerwca

Kiedy jesteś prawdziwy, nie możesz już być brzydki, chyba że dla tych, którzy niczego nie rozumieją. (Margery Williams)
 Nasz klucz do szczęścia leży w stawaniu się prawdziwym. SLAA pomaga nam odróżniać prawdziwe, trwałe spełnienie od jego imitacji, nawet najbardziej intensywnej. Szybkie satysfakcje pchają się bowiem pierwsze, jakby z obawy, że mogą nie zdążyć, niosą nam jednak pięknie opakowaną chorobę. Uczuciowo-seksualny haj i podniecenie, rytuały i trans, wymiana sygnałów i atrakcyjność, seksapil i marzenia, polowanie i zostawianie śladów, czar i podziw, pieniądze i władza, prestiż i duże wygrane - to bardzo sugestywne złudzenia. Pędząc za nimi, nie mogliśmy odkryć, jacy naprawdę jesteśmy. I kiedy pierwszy raz dotykaliśmy swojego prawdziwego „ja”, nie wyglądało ono pociągająco: wrażliwe, przestraszone, pełne ran, kompleksów i wad „brzydkie kaczątko”. A przy tym kapryśne i nieobliczalne. Jednak gdy zaczynaliśmy rozumieć trochę proces, który się w nas toczył, odkrywaliśmy w sobie nie znany wcześniej duchowy rodzaj piękna, który wymyka się ziemskim pojęciom.
 Czy, znajdując moje prawdziwe „ja”, odkrywam nieznane dotąd piękno, a może nadal uważam, że brak mi wartości i jestem do niczego? Czy jestem wdzięczny, że mój klucz do szczęścia leży w stawaniu się prawdziwym?
 Modlę się, abym miał odwagę stawać się prawdziwym. Modlę się, aby nie patrzał na „opakowanie”, lecz na duchową zawartość. Modlę się, abyś Ty mnie napełniał swoim pięknem i miłością, Boże.
 Tu i teraz: Chcę szukać tego co prawdziwe, a nie co efektowne i powierzchowne. Znajduję moje prawdziwe ja - przestraszone, pełne ran, kompleksów i braków, ale moje. Gdy biorę je na ręce, Bóg, obmywa mnie w łasce i nadaje mi piękno.
