
# 9 października

> Błogosławieństwem kryzysów jest ich zdolność pozbawiania nas złudzeń. (anonim)

Kryzys, który przywiódł nas do SLAA, rozwiał do szczętu nasze złudzenia. W zdrowieniu konieczny był ich rozpad, bowiem iluzje chroniły nas przed bolesną prawdą. Łudziliśmy się, że uda nam się zaspokoić, gdy tymczasem nasze nienasycenie rosło. Łudziliśmy się, że odzyskamy kontrolę lub znajdziemy miłość tam, gdzie jej nie ma. Łudziliśmy się, że nikt nie widzi naszych zachowań i że nikogo nimi nie ranimy. Łudziliśmy się, że przy „właściwej” osobie nasze kompulsje znikną - że seks lub odlotowy związek to panaceum na wszystko. Łudziliśmy się, że nie ma Siły Wyższej, albo że nie ma piekła. Łudziliśmy się, że jesteśmy jedyną osobą, która dźwiga takie tajemnice, przez co jest nie do zaakceptowania. Łudziliśmy się, że uda nam się ominąć pewne Kroki, lub że wyzdrowiejemy bez bólu i wysiłku. Dopiero z kryzysu mogliśmy wystartować. Kryzys zdziera z nas łuskę iluzji i stajemy przed sobą w nagiej prawdzie.
W kryzysie Siła Wyższa dotyka nas i formuje palcami programu SLAA.

- Czy, chodząc do SLAA, pozbawiam się złudzeń, a może czekam na jeszcze większą katastrofę?
- Czy jestem wdzięczna za kryzys, który pokazał mi, że nie jestem zła, lecz uzależniona i że mogę się z tego wygrzebać?

- Modlę się, aby każdy kryzys pozbawiał mnie złudzeń.
- Modlę się, abym, odarta z iluzji, stawała się gotowa przyjąć pomoc.
- Modlę się, abyś Ty, Siło Wyższa, dotykała mnie dziś i formowała palcami programu SLAA.

Tu i teraz: Porzucam iluzję, że sama sobie poradzę z chorobą. Kapitulując, otwieram się na ludzi i proszę o pomoc. Pozwalam, by Siła Wyższa dotykała mnie dziś i formowała palcami programu SLAA.
