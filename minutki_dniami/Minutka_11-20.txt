20 listopad

a
Wszystko jest możliwe dla tego, kto wierzy. (Jezus z Nazaretu)
 Wiara jest największą z naszych duchowych rezerw. Pracując według sugestii SLAA, wychodzimy z piekła seksualno-uczuciowych obsesyjnych zachowań znajdujemy wolność i pokój ducha. W efekcie postawionych Kroków budzimy się duchowo i otrzymujemy moc budzenia innych uzależnionych nadal cierpiących. Słuchając naszych świadectw i oni zaczynają widzieć szansę na swoje uzdrowienie. Doznany cud przekonuje nas, że każda przemiana, jest możliwa, a nawet pewna. Skoro udało się nam z naszym uzależnieniem, uda się z każdym problemem. „Wychodziliśmy sobie” trzeźwość tysiącami drobnych, codziennych kroków i wyborów. Dzięki temu nasza wiara stała się mocna i płonie dziś jasnym światłem. Dzięki niej nie boimy się, że zepchną nas z obranej drogi przeciwności losu lub przebiegłość nałogu. Nie zadrżymy w chwilach srogiej próby. Mając tak sprawdzonego przewodnika - wiarę, co pomaga przetrwać nawet chwile jej utraty - zawsze na nowo odnajdziemy Siłę Wyższą, źródło wszelkiego uzdrowienia i łask.
 Czy trafiam z posłaniem do innych uzależnionych, a może trwonię osiągnięty cud? Czy jestem wdzięczna, że dzisiaj największą z moich duchowych rezerw jest wiara?
 Modlę się, abym drobnymi krokami budowała swoją wiarę. Modlę się, aby było dla mnie możliwe wszystko, co mi przeznaczasz w życiu, Siło Wyższa. Modlę się, abym idąc za Tobą, pewnie Cię znajdowała.
 Tu i teraz: Kroczę dziś z najpewniejszą lampą: wiarą. Stosując program i mając Wspólnotę, rozwiążę każdy problem hamujący mój wzrost. Wierzę, że możliwe jest dla mnie wszystko, co mi przeznacza Siła Wyższa.
