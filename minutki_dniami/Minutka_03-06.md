06 marca

Wiara jest największą z naszych niewykorzystanych rezerw.
(Edward Dowling)
 Prawdziwa wiara pozwala przetrwać chwile jej utraty. Tylko wtedy działa. Nie polega na religijnych obrzędach i nie można jej na sobie wymusić. To łaska, która przychodzi jak chce i do kogo chce. Na szczęście wiara jest zaraźliwa poprzez przykłady jej skuteczności. Swoimi świadectwami, determinacją i obecnością w SLAA daję dowody działania wiary. Skoro dla innych było możliwe otrząśnięcie się z uzależnienia od seksu i życie w pogodzie ducha, również i mnie może się to udać? Sam fakt, że stale wracam na mityngi, jest już dowodem wiary. Idąc ścieżką programu, dochodzę do punktu, w którym trzeźwe i godne życie staje się czymś tak naturalnym, że trudno mi uwierzyć, jak mogłem kiedyś siebie i innych tak poniżać, wykorzystywać i krzywdzić. Zdrowienie uruchamia największą z moich niewykorzystanych rezerw: wiarę. Ta zaś napędza mój dalszy wzrost.
 Czy uruchamiam największą z moich rezerw - wiarę, a może wciąż demonstruję swoją niezależność i uruchamiam siebie? Czy jestem wdzięczny, że wiary nie mogę na sobie wymusić, a tylko wychodzić ją, stale wracając do SLAA?
 Modlę się, aby chodząc na mityngi, chodzić za łaską o imieniu: Wiara. Modlę się, abym dzięki niej móc przetrwać chwile jej utraty. Modlę się abyś Ty, Panie, przekłuł mój zbiornik niewykorzystanych rezerw.
 Tu i teraz: Idę na mityng, żeby wchłonąć nową porcją nadziei i dać wyraz własnej. Pracą nóg uruchamiam największą z moich rezerw: wiarę, która pozwala mi przetrwać także chwile jej utraty.
