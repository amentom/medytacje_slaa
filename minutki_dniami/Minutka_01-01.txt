01 stycznia

Nieustanne doświadczanie siebie jest mi potrzebne aby móc wzrastać duchowo.
Kiedy mam poczuć, co się ze mną dzieje po raz pierwszy, wydaje mi się to być przerażającym doświadczeniem. Wsłuchiwanie się w siebie, staje się łatwiejsze dopiero, kiedy podejmuję się tego po raz dziesiąty, przyjemniejsze za pięćdziesiątym razem i w końcu staje się czymś zupełnie naturalnym, kiedy zabieram się za to po raz setny. Potem trudno mi nawet uwierzyć, że kiedyś to było takim wyzwaniem.
Jeżeli było w moim zwyczaju wciąż uciekać w uzależnienie, ponieważ paraliżował mnie lęk przed dawnym bólem i trudnymi wydarzeniami, to dziś rozumiem, że sam ból już mi nie może wyrządzić krzywdy. Otwieram się na przeżywanie go i pozwalam mu się przetoczyć przez siebie. Dzięki temu otwieram się na początek dobroczynnych zmian.
Dzisiaj wystarczy, że cierpliwie i konsekwentnie powracam do tego, co mi chce powiedzieć moje delikatne, wrażliwe, potrzebujące ja. Nawet jeżeli moje myśli uparcie dryfują w innym kierunku i trudno mi chociaż chwilę pobyć z tym, co czuję, to chcę próbować za każdym razem od nowa.
Wystarczy, że nieustannie podejmuję ten wysiłek, że na mityngach dzielę się tym, czego doświadczam i sięgam po pomoc w obrębie wspólnoty SLAA. W ten sposób umożliwiam sobie proces rozwoju duchowego, który każdego dnia pozwala mi doświadczyć radości odkrywania skarbów i łask płynących od Siły Wyższej. Jak tylko oswoję pierwsze odkryte tereny swojej wewnętrznego świata, pojawia się gotowość na odkrywanie kolejnych fragmentów siebie i swojej historii. I tak aż do zbudowania przepięknej krainy ducha.
 Tu i teraz: Nieustannie powracam do doświadczania siebie i powierzam mój proces wzrostu duchowego Sile Wyższej otwierając się na działanie łaski.
Proces duchowego wzrostu nie może się dokonywać jeżeli paraliżuje mnie lęk przed samą sobą.
Jeżeli jestem przyzwyczajona do uciekania od trudności zamiast radzenia sobie z nimi, to z początku największym wyzwaniem może mi się wydać przełamanie lęku przed swoimi uczuciami. Odstawienie wzorców nałogu wiązało się z zobaczeniem własnego bólu i nędzy duchowej – coś przerażającego i nie do zniesienia na pierwszy rzut oka. Coś, co przecież z początku pchnęło mnie w ramiona nałogu. Dopiero zrozumienie, że ból który czuje nie może zrobić mi krzywdy pozwala mi się otworzyć na przeżywanie i początek dobroczynnych zmian. Dużo trudniejsze od przeżywania samego bólu okazała się zmiana obrazu samego siebie. Akceptacja doświadczenia wykorzystywania, brania udziału w sytuacjach, które pogłębiały rozpacz i cierpienie, ranienia i zadawania bólu innym osobom. Przełamanie wstydu staje się początkiem doświadczania akceptacji – najpierw na mitingach, w rozmowach z innymi osobami zdrowiejącymi z uzależnienia, a następnie, przez otaczanie siebie troską i przebaczenie sobie.
