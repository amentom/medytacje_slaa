30 sierpnia

Nasz cień bywa często
najbogatszą i najgłębszą częścią naszej osobowości. (John Bradshaw)
 Program SLAA - jeśli jest rzetelnie realizowany - to prosta droga do duchowego przebudzenia. Osiągając je, otrzymujemy trudną do opisania łaskę wewnętrznej świętości - świętości nie wyniesionej na ołtarze, a skromnej, cichej i anonimowej. Takiej, która jest prawie niezauważalna, nawet dla nas samych. Dzięki niej możemy właściwie działać w świecie. Choć uzależnienie od seksu i miłości naprawdę odchodzi i ustępują wady charakteru, nasz „cień” nie zostaje nam całkiem odjęty. Jest z nami i, ponieważ stale próbuje powrócić do głosu, zmusza nas do dalszej pracy nad sobą. Prowadzi nas wgłąb, do zranień dzieciństwa - do ich uznania, odsłonięcia i do uzdrowienia. Większość z nas wtedy sięga także po profesjonalną terapię. Nasza praca zanurzona w Bożej opiece pozwala nam przetworzyć trans ranienia i bycia ofiarą w proces duchowego zjednoczenia z Najwyższym. W Nim nasza „ciemna strona” staje się budulcem. Widząc, jaką głębię i bogactwo czerpiemy z naszego cienia, łatwiej godzimy się jego znoszenie.
 Czy godzę się na moją ciemną stronę i czerpię z niej mądrość, a może próbuję odciąć się od niej? Czy jestem wdzięczny, że mój cień prowadzi mnie do wewnętrznej świętości?
 Modlę się, abym - przenikając moją ciemną stronę - odkrywał jej głębię i bogactwo. Modlę się, abym doznawał uświęcenia zamiast je zauważać. Modlę się, abym pomagał Ci, Boże, przetworzyć mój cień w proces zjednoczenia z Tobą, Najmilszy.
 Tu i teraz: Nie wypieram mojego cienia, ale przenikam go i poznaję. Godzę się na jego towarzystwo, gdyż obdarza mnie ono niespotykaną głębią i wewnętrznym bogactwem.
