07 marca

Dla tych, którzy darowują z wdzięcznością, już sama wdzięczność jest zapłatą. (Kahlil Gibran)
 Jeśli rzeczywiście zostałem zbudzony z koszmaru, jakim jest uzależnienie od seksu i miłości, nie sposób abym nie był wdzięczny. Jeśli prawdziwe czuję wdzięczność, nie sposób, abym nie pomagał tym, którzy również chcą się wyzwolić. Jeśli prawdziwie pomagam tym, którzy chcą porzucić swoje chore zachowania seksualne oraz miłosne obsesje, nie sposób abym nie zachował własnej trzeźwości i nie rozwijał jej. Wdzięczność za osiągniętą trzeźwość jest dzisiaj motorem napędzającym moje poczynania. Wyzwolony za pomocą Dwunastu Kroków z seksualnego przymusu i nieprawych intencji, niosę to posłanie tym, którzy nadal tkwią w uzależnieniu. Za każdym razem, gdy w ten sposób daję siebie, zwalnia się we mnie miejsce na Boże łaski, które zaraz do mnie dopływają. Wdzięczność jest pierwszą z nich. Nie pozwala mi ona milczeć i dlatego poszukam dziś innych uzależnionych, by podzielić się z nimi moją nadzieją, wiarą i doświadczeniem.
 Czy, budzę się z koszmaru swojego uzależnienia i staram się pomagać tym, którzy wciąż cierpią, a może zasklepiam się w sobie i milczę? Czy rozumiem, że wdzięczność nie pozwala na bezczynność?
 Modlę się, aby wdzięczność napędzała dzisiaj moje poczynania. Modlę się, aby z radością dawać prawdziwego siebie. Modlę się, aby w ten sposób zwalniać w sobie miejsce na Twoje łaski, Boże.
 Tu i teraz: Chcę przebudzić się z koszmaru mojego uzależnienia i dzielić tym cudem z tymi, którzy tak samo chcą porzucić swoje chore zachowania. Wdzięczności jest dla mnie najlepszym motorem do działania i najlepszą zapłatą.
