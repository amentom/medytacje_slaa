06 lutego

Własny wysiłek jest niezbędny. Łaska Boża - niezastąpiona. (Sri Chinmoy)
 Nie dojdę do duchowego przebudzenia tylko własnym wysiłkiem, ani samą łaską. Działam tak, jakby wszystko zależało ode mnie i ufam tak, jakby wszystko zależało od Boga.
To ja podejmuję decyzję, idąc po pomoc do SLAA - porządkuję swoje wnętrze i życie, naprawiam więzi, jadę na mityng. Nie cofam się przed żadnym trudem, by wyjść ze wzorców uzależnienia i móc się rozwijać. Dzięki tym staraniom widzę, jak ciągle potrzebna jest mi Boża łaska. Gdyby nie ona, czyż odnalazłabym Wspólnotę i siłę do wytrwania w niej? Gdyby nie ona, to czy nie ustałabym w niesieniu posłania? Moja Siła Wyższa stale potrzebuje mojego zaangażowania, by mnie napełniać, uzdrawiać i wyciągać z dna. Potrzebuję Jej miłości, by mieć zdrowy „pęd”, entuzjazm i chęć do życia.
 Czy działam dziś z taką energią, jakby wszystko zależało ode mnie, czy może czekam, aż łaska sama na mnie spłynie? Czy czuję wdzięczność, że tylko własnym wysiłkiem mogę przygotować drogę mojemu Bogu?
 Modlę się, aby kanał, którym dociera do mnie duchowa pomoc, pozostawał otwarty. Modlę się, aby nie osłabł mój entuzjazm w niesieniu posłania. Modlę się, aby ufać, Twojej woli i spełniać ją.
 Tu i teraz: Wkładam cały możliwy wysiłek w zdrowienie i pracę w SLAA. Ufam mojej Sile Wyższej i poddaję się działaniu łaski. Duchowa moc płynie, gdy łączę w sobie oba te bieguny.
