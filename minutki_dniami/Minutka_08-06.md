
# 6 sierpnia

> Osłaniając kaniony przed sztormami, nigdy nie ujrzymy piękna ich żłobionych urwisk. (Elisabeth Kubler-Ross)

Miłe przeżycia czynią rzeczywistość przyjemną. Doświadczenia bolesne przyczyniają się do duchowego wzrostu. Potrzeba mi i jednych, i drugich. Mnie, osobie uzależnionej, która straciła w nałogu kontrolę nad sobą, a nieraz i samego siebie, trudno dziś przecenić bolesne doświadczenia. To one przywiodły mnie do SLAA, pomagały w odstawieniu i wzmacniały wolę wytrwania na nowej drodze. To one pozwoliły mi ujrzeć całą prawdę oraz fakt, że są nierozerwalnie splecione ze szczęściem - że je zwiastują. To one odkrywały we mnie najgłębsze pokłady człowieczeństwa, rzeźbiąc moje duchowe piękno i nadając sens. Dopóki osłaniałem się przed bólem, nałogiem i innymi ludźmi, kręcił mną młyn uzależnień. Gdy jednak zgodziłem się na swoją bezsilność - przyjąłem swoją klęskę i podatność na zranienia - przeżywanie cierpień zaczęło mnie od nich uwalniać, żłobiąc we mnie prawdziwie ludzkie oblicze.

- Czy godzę się na cierpienia i radości, które są moim udziałem, a może wciąż osłaniam się przed „sztormami” jakimś rodzajem transu?
- Czy jestem wdzięczny za program, który żłobi we mnie prawdziwie ludzkie oblicze?

- Modlę się, abym przyjmował cierpienia, badając skąd pochodzą i co mi mówią o mnie.
- Modlę się, abym umiał dziękować za to, co wyświadcza mi ból.
- Modlę się, aby Siła Wyższa, żłobiła mnie dłutem programu SLAA, odsłaniając moje piękno i sens.

Tu i teraz: Pilnuję, by żaden sztorm, który mnie spotyka, nie przeszedł niewykorzystany. Pozwalam, by Bóg żłobił mnie dłutami programu SLAA. Chcę, by wydobył moje duchowe piękno i sens.
