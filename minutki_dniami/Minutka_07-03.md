
# 3 lipca

> Bóg pozwala mi istnieć poza Sobą. Do mnie należy odrzucić to zezwolenie. (Simone Weil)

Uczucie pustki pojawia się, gdy pożądaniu nie odpowiada żadne ze stworzeń ani rzeczy, które nas otaczają. Jeśli instynktownie pragniemy i szukamy czegoś najwyższego - nieskończonej, Bożej miłości - uzależnienie od seksu i miłości, ani nic prócz Boga, nie może zaspokoić naszego „głodu”. Sekscesy, zauroczenia i fantazje nie były dobrą odpowiedzią, choć dawały chwilę ulgi czy zapomnienia. Dlatego rosła nasza udręka, którą musieliśmy zagłuszać nowymi dawkami nałogu. Mimo że działało to jak gaszenie pragnienia słoną wodą, to bez seksualno-uczuciowego transu nie wyobrażaliśmy sobie życia. Ciągle na nowo próbowaliśmy istnieć poza Bogiem. Jednak żeby się ocalić, musieliśmy zrobić krok, który, jak nam się zadawało, jest ponad ludzkie możliwości: ogołocić się z jedynego znanego siebie - wejść w pustkę odstawienia. Wiarę, odwagę i energię do tego kroku dało nam zwrócenie się, poprzez SLAA, do właściwego źródła miłości i zaspokojenia: do Boga. Od tej pory, każdego dnia znajdujemy na mityngach Siłę, która przedziwnie koi nasze niezaspokojenie.

- Czy czerpię z właściwego Źródła, a może wciąż szukam ukojenia w rzeczach, które tylko wzmagają niezaspokojenie?
- Czy jestem wdzięczny, że tylko odrzucając życie poza miłością Boga, mogę znaleść je w całej pełni i nie pożądać byle czego?

- Modlę się, abym moje pragnienią gasił we właściwym Źródle: w Tobie, Boże.
- Modlę się, abym - porzucając siebie - porzucał życie namiastkami.
- Modlę się, abym zdrowie i ukojenie czerpał z Ciebie, Panie i abym przekazywał tę możliwość dalej.

Tu i teraz: Odrzucam życie sprawami, które wpędzają mnie w trans i nakręcają. Podłączam się do właściwego Źródła: odwiecznej miłości Boga. W Nim gaszę moje pragnienia, nasycam się i koję.
