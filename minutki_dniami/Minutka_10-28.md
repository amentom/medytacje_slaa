
# 28 października

> Kto praktykuje cnotę ze względu na coś innego, niż ona sama, nigdy nie będzie to cnota. (Lucjusz Anneusz Seneka)

Jeśli chcę się doskonalić, by móc błyszczeć nieskazitelnością, nigdy nie osiągnę cnoty - przeciwnie, dopiero wtedy stałbym się skażony. ... Program SLAA - Kroki i Tradycje - uczą nas pokory. Dzięki niej widzimy, że niedoskonałość nas nie kala. Przestajemy czuć się tak strasznie ważni i roztrząsać, co inni o nas pomyślą. Nie dywagujemy, co w związku z tym powinniśmy, a czego nie i zajmujemy się naprawą samych siebie. Ponieważ, oddając całe uzależnienie od seksu i miłości, przestaliśmy błyszczeć, uwodzić i seksualnie wabić, nie olśniewamy nikogo, choć zawsze dzielimy się światłem, które SLAA nam daje. Gdy nie boimy się pokazywać naszych słabości innym i praktykujemy każdą potrzebną zaletę - niedoskonale lecz najlepiej jak umiemy - i kiedy robimy to dlatego, że kochamy ten sposób życia i nie umiemy już żyć inaczej, spływa na nas pogoda ducha i wdzięczność. Dzięki niej z zapałem niesiemy to posłanie dalej.

- Czy praktykuję cnotę dlatego, że kocham ten sposób życia i już nie umiem żyć inaczej, a może chcę błyszczeć nieskazitelnością?
- Czy jestem wdzięczny, że do doskonałości mogę się zbliżać tylko, jeśli nie szukam własnej chwały?

- Modlę się, abym pragnął cnót ze względu na nie same, a nie na moją chwałę.
- Modlę się, abym przyjmował i ukazywał własną słabość, gdyż słabość mnie nie kala.
- Modlę się, abym kochał ten sposób życia i nie błyszczał ja, lecz Ty we mnie, mój Panie.

Tu i teraz: Przestaję być tak strasznie ważny i roztrząsać, co inni o mnie pomyślą - zajmuję się najpierw moim zdrowieniem. Nie chcę nikogo olśniewać, lecz zawsze dzielić się światłem, które mi daje SLAA.
