09 lutego

Znajduj Boga wszędzie tam, gdzie Go utraciłeś.
(mistrz Eckhart)
 Na początku drogi w SLAA potrzebowałem znaleźć w sobie ufność i wiarę. Nic nie pomagało mi lepiej niż wytrwałe przychodzenie na mityngi. Tzw. pracą nóg najlepiej afirmuję swoją wiarę, w to że mogę zdrowieć z uzależnienia. Zabieraniem głosu i otwieraniem się pomału zyskiwałem ufność, że zostanę w pełni zaakceptowany. Mówiono mi: Nie przejmuj się jeśli nie wierzysz; postępuj tak, jakbyś wierzył. Nie bój się, jeśli nie ufasz; działaj tak, jakbyś ufał. Nie zniechęcaj się, jeśli nie masz abstynencji; traktuj siebie tak, jakbyś ją miał. Nie zamartwiaj się, jeśli znasz Boga; módl się o trzeźwy dzień i dziękuj.
Krok Drugi dokonywał się we mnie poprzez uczynki, zanim stał się moją trwałą postawą duchową. Prostymi fizycznymi działaniami dawałem wyraz odwróceniu się od nałogu i zwróceniu się do mojej Siły Wyższej. Skoro utraciłem Boga wskutek mojego uzależnienia, znaleźć Go mogłem właśnie tu w zdrowieniu.
 Czy prostym działaniem afirmuję moją postawę ufności i wiary, a może poprzestaję na samych rozmyślaniach? Czy czuję wdzięczność za trud, jaki podejmuję, by znajdować Boga wszędzie tam, gdzie Go pogubiłem?
 Modlę się, aby jeśli utraciłem Boga - postępować tak, jakbym Go dalej miał. Modlę się, abym - gdy porywa mnie lawina pokus - zachowywał się tak, jakbym dalej myślał trzeźwo.
 Tu i teraz: Znajduję Boga wszędzie tam, gdzie Go utraciłem. Przywracam więź z Siłą Wyższą w każdym miejscu, gdzie uległa zerwaniu.
