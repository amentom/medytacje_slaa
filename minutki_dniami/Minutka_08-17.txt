17 sierpnia

To, co wydaje się nam przeszkodą, w rzeczywistości jest tylko „surowcem” do pracy.
(Jean-Pierre Schnetzler)
Na początku drogi czułem się osaczony przez przeszkody, które jakby sprzysięgły się przeciw mojemu zdrowieniu. Gloryfikowana erotyka sącząca się niemal z każdego miejsca naszej cywilizacji; powszechne przedstawianie seksu i miłosnych przygód jako leku i oznak sukcesu; wspierające to teorie naukowe, a także kuszące sytuacje i propozycje składane nam przez innych - wszystko to sprawiało, że odstawienie nałogu odbieraliśmy jak odstawienie nas samych na jakiś boczny, nie używany tor. W SLAA zacząłem jednak rozumieć, że główną przeszkodą jestem ja sami. Moja podatność na wpadki, niechęć do odpowiedzialności za siebie i zmienność myślenia; moje samousprawiedliwienia, racjonalizacje i zaprzeczanie; moja pycha i egoizm, wstyd i poczucie braku wartości (należy mi się wszystko i nie należy mi się nic) - to były główne trudności. Dziś widzę w nich nie tyle barierę, ile bezcenny „surowiec” do pracy. Powinienem raczej złożyć sobie gratulacje, że mam taką obfitość pożytecznych materiałów.
 Czy główne trudności widzę w sobie, a może usprawiedliwiam się i wyliczam przeszkody, jakie stwarza mi świat? Czy jestem wdzięczny, że mam dzisiaj siebie: bezcenny „surowiec” do pracy?
 Modlę się, abym trudności upatrywał w samym sobie. Modlę się, abym w przeszkodach widział nie barierę, lecz materiał do pracy. Modlę się, aby Siła Wyższa, przetwarzała „surowiec,” jakim jestem, według własnej woli.
Tu i teraz: Zamiast wyliczać przeszkody, jakie świat stwarza mi w zdrowieniu, główne trudności widzę w sobie. Widzę w nich nie tyle barierę, ile bezcenny „surowiec” do pracy z programem SLAA.
