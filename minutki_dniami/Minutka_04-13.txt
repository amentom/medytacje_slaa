13 kwietnia

Nawet najdłuższa droga zaczyna się od pierwszego kroku. (przysłowie chińskie)
 Pierwszym krokiem do wolności jest zobaczenie, w jak wielkiej tkwimy niewoli. W SLAA ruszamy szlakiem wewnętrznego wzrostu, który nie ma kresu. Nie możemy znaleźć się na nim dalej, niż w jesteśmy danej chwili. Żeby przejść najbliższy odcinek przetrwać w trzeźwości jeden, dzisiejszy dzień - musimy stale robić pierwszy krok. Pierwszy, bieżący krok stale poprzedza wszystkie następne. Jak fascynującej wyprawie w nieznane, możemy zachwycać się widokami, robić odkrycia, wzruszać się i chłonąć piękno przyrody, o ile tylko jesteśmy tu i teraz. ... Jeżeli rozpamiętuję, co zostało za mną, lub chcę koniecznie być już gdzieś dalej, u „celu”, umyka mi bogactwo przebywanej drogi. Tracę je także, jeśli kłócę się o to, kto ma iść pierwszy, jeśli plotkuję, tworzę podziały, robię wrażenie lub forsuję własną wolę i ambicje. Krocząc ten sposób, musiałbym u kresu podróży stwierdzić, że nic nie pamiętam z drogi - że właściwie nic w moim położeniu nie zmieniłem.
 Czy stawiam dziś Pierwszy Krok SLAA, który poprzedza wszystkie następne, a może wybiegam myślą w przyszłość lub rozpamiętuję straty? Czy jestem wdzięczny, że moje położenie mogę zmieniać tylko w chwili obecnej?
 Modlę się, abym krocząc w chwili obecnej stale stawiał Pierwszy Krok. Modlę się, abym idąc drogą SLAA zauważał łaski, którymi jest usłana. Modlę się, abym „pracował nogami”, a kierownicę oddawał Tobie, Boże.
 Tu i teraz: Każdy krok to dla mnie początek drogi. Odkładam moje ambicje i cele, bym zauważał i chłonął łaski, jakie mi daje SLAA. Staram się być „tu i teraz” uważny, otwarty i przebudzony.
