15 lipca

Są tylko dwie tragedie na tym świecie:
pierwsza. to nie osiągnąć tego, co się chce; druga - osiągnąć to.
(Oscar Wilde)
 Ileż razy byliśmy nieszczęśliwi, gdy nie mogliśmy kogoś zdobyć i tym bardziej nieszczęśliwi, gdy go już zdobyliśmy. Nieszczęsliwi z powodu braku seksu i jeszcze bardziej po nim. Zrozpaczeni samotnością w pojedynkę i jeszcze bardziej samotni we dwoje. ... Zawsze gdy poczucie bezpieczeństwa czy rozwiązanie problemu pokładamy w zewnętrznych zdobyczach, uzależniają nas one. W SLAA przestajemy zabiegać o tzw. sukces i cały wysiłek kierujemy na to, by uratować się z erotomanii. Kiedy wytrwale zajmujemy się zdrowieniem, nadchodzą zmiany, które zadziwiają nas samych. Odkrywamy nowe zdolności i pasje, a porzucamy zajęcia, których właściwie nigdy nie lubiliśmy; trafiamy na osoby, przez które dociera do nas łaska i głos Siły Wyższej. Kiedy nie kierujemy się pożądaniem i urazą, otoczenie zmienia się w życzliwą strukturę, a my odnajdujemy w sobie stysfakcję i wewnętrzny spokój. Kończy się nasz dramat spełnienia i niespełnienia.
 Czy przestaję gonić za seksualno-miłosnym hajem i pozwalam, by Siła Wyższa organizowała mi życie według Jej planu, a może wciąż chcę przeprowadzać moje pomysły? Czy jestem wdzięczny SLAA za cud dymisji z kierowniczego stanowiska?
 Modlę się, abym główny wysiłek kierował na zdrowienie. Modlę się, abym nie szukał zaspokojenia, co jest jak słona woda, lecz Ciebie, mój Boże. Modlę się, abym ze zdarzeń, intuicji i słów ludzi, jakich mi stawiasz na drodze, odczytywał Twoją wolę, Panie.
 Tu i teraz: Nie pędzę za tzw. sukcesem, ani nie robię tragedii z tzw. porażek. Modląc się tak, abym nie musiał potem dziękować za niewysłuchanie, odgaduję cele, jakie Bóg mi stawia i dążę do nich.
