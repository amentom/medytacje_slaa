15 październik

a
Ale Ty wyciągnąłeś rękę z wysoka
i wydobyłeś duszę moją z ciemnej przepaści. (św. Augustyn z Hippony)
 Wyzwoleni z uzależnienia, staramy się stale pamiętać, jak wielką łaską obdarzyła nas Siła Wyższa, wyciągając do nas anonimowe dłonie SLAA. Skalę tego dobrodziejstwa najlepiej widać na naszych mityngach spikerskich. Słuchając historii osobistych uzależnionych - dziejów ich upadku i wyzwolenia - nie możemy nie ujrzeć cudownego działania miłości Siły Wyższej. To właśnie świadectwa SLAA wyciągnęły nas z ciemnej przepaści. Swoją obecnością, słuchaniem i empatią odwzajemniamy tę pomoc. A kiedy decydujemy się przedstawić własny życiorys, stajemy się przekaźnikiem nadziei i uzdrowienia dla całej grupy ludzi: otwartym zaworem, przez który płynie strumień łask. Mówiąc o sobie, oczyszczamy się, by robić im miejsce. Zawsze, gdy niesiemy posłanie, Siła Wyższa przez nas wyciąga do innych uzależnionych Swą pełną miłości rękę - tę samą, która ratuje i nas. Nie mamy dziś wdzięczniejszego długu do spłacania. To ubogaca nas najbardziej i nigdy się nie kończy.
 Czy dzieląc się sobą i niosąc posłanie, spłacam dług, jaki mam wobec Siły Wyższej, a może skupiam się tylko na braniu? Czy jestem wdzięczna za anonimowe ręce SLAA, które Siła Wyższa wyciąga do mnie w nieszczęściu?
 Modlę się, abym trzymała Twą rękę, Siło Wyższa, którą wyciągasz mnie z ciemnej przepaści. Modlę się, aby też i moja ręka była dziś anonimowo wyciągnięta do innych. Modlę się, abym była otwartym zaworem, przez który dopływają Twoje łaski, Siło Wyższa.
 Tu i teraz: Nie znam większej radości niż ta, gdy ktoś, kto ginął tak samo jak ja, tak samo zostaje uratowany. Użyczam Sile Wyższej moich anonimowych rąk, by wraz ze mną wydobywała innych z ciemnej przepaści.
