20 maja

Nie ma człowieka bliższego ociemniałemu niż ten, kto sądzi, że wszystko widzi.
(Elias Canetti)

Dzięki SLAA widzimy coraz więcej, ale - ponieważ jesteśmy ludźmi - nie możemy widzieć wszystkiego. W miarę postępów w rozwoju duchowym i krzepnięciu seksualnouczuciowej trzeźwości nasze wglądy pogłębiają się, jednak w chwili, gdy nabieramy pewności, że wiemy już wszystko, podajemy rękę iluzji. O, jakże żywotne jest w nas, owo odradzające się ciągle, nieuzasadnione przekonanie o własnej nieomylności! Jakże nieustępliwa jest pewność, że to my właśnie mamy rację! Jakże uparcie odradza się w nas skłonność do radzenia sobie samemu i po swojemu! ... SLAA uczy nas patrzeć na siebie w pokorze - z odwagą widzenia własnych słabości i wad. Dzięki prowadzonemu na bieżąco obrachunkowi moralnemu i dzięki dzieleniu się na mityngach możemy żyć w rzeczywistości i trzymać się prawd, które sprawdzają się w naszym zdrowieniu. Jednak gdy tylko porzucamy regularną pracę nad sobą, bielmo na naszym oku znów niepostrzeżenie odrasta.
 Czy trzymam się prawd, które SLAA sprawdziło w zdrowieniu, a może mam poczucie, że widzę i wiem wszystko? Czy jestem wdzięczy, że powracające przekonanie o własnej nieomylności zmusza mnie do stałego obrachunku i duchowej dyscypliny?
 Modlę się, abym widział moją słabość i złudzenie nieomylności. Modlę się, abym z pokorą usuwał z oka odrastające bielmo. Modlę się, abyś Ty był dzisiaj moim przewodnikiem, Panie.
 Tu i teraz: Choć widzę wiele, nie widzę wszystkiego. Trzymam się mądrości SLAA, które sprawdzają się w zdrowieniu. Dzieląc się sobą, z pokorą usuwam z moich oczu odrastające bielmo.
