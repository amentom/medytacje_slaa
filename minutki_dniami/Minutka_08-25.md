
# 25 sierpnia

> Na pokrzywionych liniach życia Bóg pisze prostymi literami. (powiedzenie ludowe)

Dzięki kapitulacji, abstynencji i zdrowieniu, które pielęgnujemy w sobie stosując program SLAA, nasze życie staje się prostolinijne. Nasze lubieżne zachowania i uczuciowe obsesje ustają. Nasze nieprawe intencje, manipulacje i złudzenia rozwiewają się. Znikają kłamstwa i podwójne życie. Dawne, splątane i duszące związki albo zaczynają zdrowieć w rękach Siły Wyższej, albo przecinamy je ostatecznie. Równolegle zaczynamy tworzyć nowe relacje, które służą wzajemnemu wspieraniu się i duchowemu rozwojowi - relacje, w których jesteśmy z innymi na równi. Linie naszych więzi robią się przejrzyste, konsekwentne, celowe i trwałe. Na nich Bóg opiera dziś nasze życie - litery w Jego „księdze wieczystej”. Pozwalając Mu wpisać w nasze życie wszystko, co nam w swojej miłości przeznacza, zaznajemy pokoju ducha i mnóstwa cudownych niespodzianek. To, jak wiele w naszych związkach jest prostych „liter”, mówi nam, jak dalece powierzyliśmy siebie Bogu, jakkolwiek Go pojmujemy.

- Czy pozwalam Sile Wyższej wpisywać w moje życie świadectwo uzdrowienia, jakiego dokonuje, a może nadal sam wypisuję sobie recepty na zdrowienie?
- Czy jestem wdzięczny, że w mojej księdze życia stoją dzisiaj proste, czytelne i prawe litery?

- Modlę się, aby na nowej linii mojego życia zjawiały się proste, czytelne i prawe litery.
- Modlę się, abym Tobie, Boże, oddawał mój seks, obsesje i chore związki.
- Modlę się, abym mógł stać się literą w Twojej „księdze wieczystej” o Panie.

Tu i teraz: Robię wszystko, by stać się jedną z liter w niepojętym alfabecie miłości Bożej. Wspólnie innymi SLAA chcę tworzyć „zapis” cudu, jaki Siła Wyższa dokonuje w moim życiu.
