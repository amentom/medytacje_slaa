09 kwietnia

Nie można odkryć nowych lądów,
nie tracąc z oczu dotychczasowego brzegu. (Andre Gide)
 Rozpoznając w SLAA nasz prawdziwy problem, stajemy w obliczu decyzji. W momencie, gdy podejmujemy szczelną abstynencję i zaczynamy zdrowieć, ruszamy w prawdziwe nieznane. Zostawiając za sobą dawne zachowania, partnerów, iluzje, zaprzeczanie i nałogowy haj, odbijamy od dotychczasowego brzegu. W łodzi mityngów wypływamy na otwarty ocean, odważając się poczuć swoją pustkę i lęk o to, co stanie się z nami dalej. Podobni do grupki szaleńców czy samobójców, za jakich skłonni byliby uważać nas ci, co pozostali na dawnym brzegu, wiosłujemy zapamiętale, nie wiedząc, jak skończy się ta podróż. To dla nas dramatyczny egzamin z zawierzenia się Sile Wyższej. Czy o tym wiemy, czy nie, musimy go zdać, by się ocalić. To, że w końcu docieramy do upragnionego celu - nowych lądów trzeźwości - zależy tak samo od Boga, jak od naszego wspólnego wysiłku.
 Czy nie szczędzę sił, by wspólnie z SLAA płynąć do celu, a może po cichu liczę, że inni mnie jakoś dowiozą? Czy jestem wdzięczny Bogu i innym erotomanom za nadzieję i odwagę, której tyle mi dzisiaj trzeba?
 Modlę się, abym porzucił dawny brzeg: uzależnione życie i nie chcących zdrowieć ludzi. Modlę się, aby z pokładu SLAA nie zmyła mnie fala pokus i abym sam nie skakał za burtę. Modlę się, abym, wiosłując wspólnie z SLAA, Tobie oddawał nawigację, Boże.
 Tu i teraz: Zdrowienie w SLAA to fascynująca podróż. Pilnuję, by nie skończyła się dla mnie powrotem do punktu wyjścia. Bogu oddając nawigację, zdaję egzamin z zaufania i odwagi.
