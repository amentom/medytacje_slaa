03 maja

Nasze systemy obronne przynoszą nam dokładnie to, przed czym miały nas chronić. (Lee Jampolsky)

Tylko bezwarunkowa kapitulacja i pełne odstawienie erotomanii daje nam klucz. Ileż razy bez skutku próbowaliśmy kontroli... Stały związek miał uleczyć nas z jednorazówek lub onanizmu; onanizm miał nas ustrzec przed korzystaniem z prostytutek; seks bez zobowiązań przed miłosnym współuzależnieniem. Stały związek wiódł nas do regulowania napięć, jakie powodował, pornografią, masturbacją i/lub zdradami - bądź kończył się wzajemnym uczuciowym „wysysaniem”. Wstrzemięźliwość w zaparte także nie działała: anoreksja, która miała położyć kres wszystkim naszym kłopotom, wiodła nas przez izolację do uruchomienia, po którym ponownie lądowaliśmy w izolacji. I tak dalej. Kontrola dawała co najwyżej zmianę obiektu lub wzorca. Broniliśmy się też przed przyjściem do SLAA i odstawieniem - jednakże wszystko, z czym walczyliśmy, przynosiło nam dokładnie to, przed czym miało nas chronić. Im usilniej wierzgamy przeciw łasce Bożej, tym bardziej jest to znak, że właśnie pukał ona do naszego serca.
Czy uznaję, że tylko bezwarunkowa kapitulacja może rozwiązać mój problem, a może dalej uciekam przed programem i AE? Czy jestem wdzięczny, że moje systemy obronne dają mi dokładnie to, przed czym miały mnie chronić?
Modlę się, abym w SLAA dojrzewał do przemiany. Modlę się, aby moje systemy obronne przed Twoją łaską, Panie, wiodły mnie do Ciebie. Modlę się, abym, rezygnując z kontroli, chciał trzeźwości, którą mi zsyłasz, Boże.
Tu i teraz: Demontując systemy obronne, przestaję wierzgać przeciw Bożej pomocy. Doświadczam jej, krocząc z innymi SLAA. Wychodzę łaskom naprzeciw: witam je w progu i nie barykaduję przed nimi drzwi.
