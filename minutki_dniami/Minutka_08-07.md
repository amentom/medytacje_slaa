
# 7 sierpnia

> Często dopiero ostatni klucz otwiera drzwi. (anonim)

Szczur wrzucony do beczki z wodą, z której nie ma wyjścia, tonie po trzech kwadransach. Jeśli jednak przedtem podamy mu drabinkę, następnym razem będzie pływał trzy doby! ... Ratunek otrzymany po wielu próbach znalezienia wyjścia niepomiernie wzmacnia moją wytrwałość, wiarę i nadzieję. Większość z nas przed przyjściem do SLAA próbowało innych form pomocy. Jednak bez trwałego skutku. I choć SLAA było ostatnim miejscem, gdzie chciałbym trafić (największy opór czuję przed decydującym krokiem) to właśnie ta Wspólnota dała mi sposób rozwiązania mojego problemu. Bywało, że budziłem się dopiero, gdy, blisky rezygnacji, brałem ostatni klucz, który niespodziewanie otwierał drzwi: klucz bezwarunkowej kapitulacji, abstynencji, mityngów i programu SLAA. Dzieląc się ze sobą swoją historią, za każdym razem przekręcam w dobrą stronę klucz w kajdanach mojego uzależnienia.

- Czy, dzieląc się i słuchając, wzmacniam moją wiarę w ocalenie, a może zbyt łatwo rezygnuję z szukania wyjścia?
- Czy jestem wdzięczny, że drzwi do wolności często otwiera dopiero ostatni, wzgardzony klucz?

- Modlę się, abym słuchał doświadczeń trzeźwych SLAA.
- Modlę się, abym nie uciekał przed właściwym rozwiązaniem: dzieleniem się sobą.
- Modlę się, abyś - w każdej pułapce - Siłą Wyższa podsuwał mi pasujący klucz.

Tu i teraz: Biorę do rąk klucz SLAA, który otwiera kajdany mojego uzależnienia i przekręcam go w dobrą stronę.
