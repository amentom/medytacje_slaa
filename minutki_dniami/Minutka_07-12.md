12 lipca

Jedyną osobą, która ponosi odpowiedzialność za mnie, jestem ja sam. (anonim)
 Przeprawę przez rzekę odstawienia na brzeg odpowiedzialności za siebie zaczynamy od przyznania, że w gruncie rzeczy wcale nie chcemy się tam przenieść. Przyjemniej jest śnić, niż zobaczyć prawdę. „Niechby ktoś choć znów zdjął z nas ciężar dbania o siebie i ryzyko wyborów, a byłoby cudownie.” SLAA zaczyna się od uznania, że nikt inny nie może za nas skapitulować ani przejść odstawienia i zdrowieć. Sami bierzemy za to odpowiedzialność. Choć w naszą chorobę bywali uwikłani inni, to jednak nasza ręka sięgała po telefon, pornografię, dokonywała masturbacji, pisała list, wertowała ogłoszenia; to nasze nogi niosły nas do pewnych osób i miejsc; to nasze oczy wysyłały i łowiły seksualne sygnały. To nasza głowa snuła fantazje i plany, a racjonalizacje dawały przywolenie. To nasze rytuały i kłamstwa przygotowywały teren. Widząc to dzisiaj, nie możemy nikogo winić za swoje zachowania, gdyż zawsze to my, nikt inny, robiliśmy ruch w stronę erotomanii.
 Czy, kierując kroki po pomoc, biorę odpowiedzialność za siebie, a może obwiniam innych i szukam „usprawiedliwień”? Czy jestem wdzięczny, że tylko chroniąc siebie, prosząc o pomoc i przyjmując ją, otwieram Bogu drogę do interwencji i cudu?
 Modlę się, abym brał odpowiedzialność za moje wybory i życie. Modlę się, abym nie szukał „winnych” (w innych), lecz naprawiał siebie. Modlę się, abyś Ty, Boże, chronił mnie poprzez moje właściwe wybory.
 Tu i teraz: Biorę odpowiedzialność za wszystkie wybory i kroki w moim życiu. Nie szukam w innych (winnych) lecz w każdej minucie decyduję, że nie wracam do choroby. Sięgam po wszelką dostępną pomoc, by otwierać się na łaskę Boga.
