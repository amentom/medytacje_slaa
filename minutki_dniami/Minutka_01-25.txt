25 stycznia

Spotkanie z Bogiem, zanim stanie się przyjemne, musi przejść przez fazę „chrurgiczną”. (Anthony de Mello)
 Kiedy rzeczywiście zbliżamy się do Boga, nie tylko modlitwa staje się wymagającą praktyką. Spotkanie z Nim - spotkanie z Prawdą - uruchamia wszystkie nasze racjonalizacje i mechanizmy obronne. Zaczynamy widzieć siebie takimi, jakimi w istocie jesteśmy, a to nam się wcale nie podoba. Nic nie boli i nie przeraża nas tak, jak pozbywanie się złudzeń. Jest to swoiste umieranie dla samego siebie, by na nowo narodzić się w Bogu. W SLAA musimy zaufać Bożemu skalpelowi - uwierzyć, że przeżyjemy tę operację i uzyskamy przemienioną postać, o której nie wiemy z góry, czy nam się spodoba i czy komukolwiek w tym nowym wcieleniu będziemy mogli się pokazać. Zaufanie „chirurgicznej” fazie leczenia ułatwiają nam świadectwa tych erotomanów, którzy osobiście poddali się operacji usunięcia erotomanii za pomocą programu SLAA. W końcu sami odważamy się na to ryzyko, a nasze spotkanie z Bogiem wchodzi w fazę kojącą i pełną czułości.
 Czy pozwalam Bogu, by skalpelem programu SLAA usuwał moją erotomanię i wady, a może wciąż się bronię przed „chirurgiczną” fazą leczenia? Czy jestem wdzięczny za doświadczenia innych SLAA, które pomagają mi ufać?
 Modlę się, abym zaufał skuteczności SLAA. Modlę się, abym miał odwagę przejść każdy „chirurgiczny” etap zdrowienia. Modlę się, aby skalpel programu wprowadzał mnie w kojącą i czułą fazę kontaktu z Tobą, mój Boże.
 Tu i teraz: Godzę się na każdy „chirurgiczny” etap zdrowienia, cokolwiek by dla mnie oznaczał. Tracąc złudzenia na temat mojej osoby, odważam się zaufać Bogu i skuteczności programu SLAA.
