06 kwietnia

Nie odkryję swojego "sensu", dopóki unikam trwogi,
jaka zjawia się wraz z pierwszym poczuciem mojej bezsensowności.
(Thomas Merton)
 Konfrontacja z naszym prawdziwym, pełnym sensu „ja”, któremu w erotomanii fundowaliśmy pasmo zranień i upadków, napawa tak silnym lękiem, że dawniej uruchamialiśmy się zanim w ogóle do nas dotarło, co czujemu i że się czegoś boimy. Od chwili wejścia w pełne odstawienie - od chwili kiedy stajemy się gotowi zmierzyć się z całym swoim zepsuciem, pustką i bałaganem - robimy pierwszy krok ku odkryciu, co w nas naprawdę się kryje. Niektórzy być może dlatego odchodzą z SLAA, inni być może właśnie po to stale wracają. Owa najgłębsza iskierka naszej osobowości - dotarcie do niej i rozdmuchanie jej w sobie w jasny płomień ducha - rozstrzyga o naszej dalszej trzeźwości. Póki unikamy trwogi ujrzenia własnego bankructwa i zranień trwogi ujrzenia, jak bardzo życie w erotomanii okradało nas z człowieczego sensu, nie możemy odkryć, do jakich wyżyn wzrostu i kontemplacji zostaliśmy stworzeni. Odkrycie tego to najlepsza nagroda za naszą odwagę.
 Czy staram się odkryć w sobie prawdziwy sens i głębię, a może wciąż unikam trwogi docierania do mojego najbardziej delikatnego i twórczego „ja”? Czy jestem wdzięczny, że zdrowienie wymaga ode mnie heroizmu?
 Modlę się, abym nie uląkł się trwogi wglądania w siebie. Modlę się, abym odkrywał mój najgłębszy sens. Modlę się, abym znalazł tę iskierkę, którą we mnie złożyłeś, Boże i rozdmuchał ją w sobie w jasny płomień miłości.
 Tu i teraz: Odkrywam bezsensowność erotomanii oraz innych ucieczek od siebie i nie lękam się trwogi. Przestaję nadawać sobie sens własnymi pomysłami, by odkryć sens, jaki nadaje mi mój Stwórca.
