09 czerwca

Wdzięczność, to premia dokładana przez Boga za to, że przyjmujemy Jego dary. (anonim)
 Kolejne odwieczne prawo, rządzące porządkiem świata, powiada: przyjmując Boże łaski - znajdujemy wdzięczność. Jednak aby móc je przyjąć potrzeba największej pokory. Wdzięczność kojarzyła się nam z kłopotliwym zobowiązaniem - z przymusem odpłacania się innym z nawiązką. Z obawy, że dalibyśmy komuś władzę nad sobą, unikaliśmy przyjmowania, życzliwości i bezinteresownej pomocy. Nie czując się warci otrzymania dobra za darmo, zasklepialiśmy się w samowystarczalności, blokując tym duchowe więzi i naturalne źródła dopływu energii. ... Nasze przeżycia w SLAA dowiodły jednak, że wdzięczność nic nas nie kosztuje. Nie musimy za nią płacić, a wręcz odwrotnie: to stan dodatkowej łaski, który pojawia się, jeśli przyjmujemy od innych troskę, dobro i wsparcie, jakie nam dają. Wdzięczność okazuje się premią, jaką Bóg dokłada za to, że przyjmujemy Jego dary. Łaska ta okrywa nas najpiękniejszą z duchowych szat.
 Czy, przyjmując w SLAA troskę i wsparcie, z pokorą otwieram się na miłość, a może dalej zasklepiam się w samowystarczalności? Czy jestem wdzięczny za konieczność pokory w przyjmowaniu duchowych łask?
 Modlę się, abym czuł, że jestem warty dobra, życzliwości, troski i pomocy. Modlę się, abym, z pokorą przyjmując te dary, znajdował wśród nich wdzięczność. Modlę się, abyś Ty, mój Panie, okrywał mnie ową najpiękniejszą z duchowych szat.
 Tu i teraz: Burzę mury samowystarczalności i otwieram się na duchową pomoc SLAA. Pozwalam, by napełniła mnie wdzięczność -łaska Boga dodana do pozostałych - i dzielę się z radością.
