
# 19 października

> Bóg napełnia błogosławieństwem naczynie, które znajduje opróżnione. (Tomasz a Kempis)

Dla nas, SLAA, napełnianie się błogosławieństwem Siły Wyższej zaczęło się od dramatycznego przełomu: od odstawienia całego uzależnienia. Przechodząc przez ten zwrot - kapitulując wobec naszej choroby i w abstynencji poddając się Sile Wyższej - ze zdumieniem odkrywaliśmy, jak wiele powstało w nas wolnego miejsca - miejsca gotowego teraz przyjąć leczące łaski. Czekając jak puste naczynie na to, co ma wlać w nie jego Właściciel, przyjmowaliśmy te łaski najpierw w formie mądrości i sugestii SLAA. Niosły nam one zdolność dalszego oczyszczania się: z lęków, z grobowych tajemnic i poczucia winy, z niegodności i wstydu. Niosły nam one gotowość rozstawania się z wadami i z wewnętrznym zgiełkiem, co zaraz owocowało poprawą skupienia w medytacji i modlitwie. Niosły nam one zrozumienie i współczucie zdolne trafiać do nadal cierpiących uzależnionych. W końcu przychodziła do nas zgoda na tak pełne oczyszczenie się z ego, by trwała w nas już sama łaska Siły Wyższej, a znikło nawet naczynie, którą ją zawierało.

- Czy oczyszczam się ze wszystkiego, co nie jest łaską Siły Wyższej, a może chcę wyzdrowieć z uzależnienia zachowując samowolne ego?
- Czy jestem wdzięczna, że uzależnienie od seksu i miłości, odchodząc, zostawiło we mnie tak wiele pustego miejsca?

- Modlę się, abym chciała utracić moje ego.
- Modlę się, abym, odstawiwszy chorobę, szła „za ciosem” i oczyszczała się z każdej rzeczy, która nie jest Tobą, Siło Wyższa.
- Modlę się, abym - jak puste naczynie - czekała na to, co chcesz we mnie wlać, Siło Wyższa.

Tu i teraz: Odstawiwszy uzależnie idę za ciosem i oczyszczam się ze wszystkiego, co kradnie miejsce łasce Siły Wyższej. Tracąc dawne ego pozwalam, by program SLAA wypełnił mnie nią do końca.
