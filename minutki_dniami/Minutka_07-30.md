30 lipca

Gubiąc więzy, znajdujemy więzi.
(anonim)
 W erotomanii, stapiając się w jedno z drugą osobą, wiązaliśmy się śmiertelnym gorsetem lub - unikając wszelkich zobowiązań - nie wiązaliśmy się wcale. Dzięki SLAA, bierzemy odpowiedzialność za siebie i własne życie. Kapitulujemy wobec naszej lubieżności i przymusu tkwienia w miłosnym związku. W abstynencji i po przejściu odstawienia, uczymy się zdrowych, bliskich relacji. Zdrowienie, program i Wspólnota stają się naszym priorytetem - fundamentem, pod nowy gmach przebudzenia duchowego. Jego architektem jest teraz Bóg, jakkolwiek Go pojmujemy, a nie nasza samowola, żądze, rozpacz i lęk. Budulcem stają się bieżące wydarzenia, a spoiwem nasze bliskie, uczciwe i trwałe więzi. Ocaleni, integralni i prawi, stajemy się zdolni do relacji, które nie zawłaszczają nikogo ani też nie pozwalamy zawłaszczyć siebie. Zdrowienie to trwałe i konsekwentne więzi, które nikogo nie więżą, a wspierają samodzielność. To one cementują dziś nasze życie w wolności i miłości.
 Czy buduję więzi, które nikogo nie więżą, a może zawłaszczam innych, żyję ich życiem lub nie wiążę się wcale? Czy jestem wdzięczny SLAA, że w bliskich relacjach uczy mnie dawać wolność, innym i sobie?
 Modlę się, abym gubił żądzę posiadania ludzi, a znajdował wolność w bliskich relacjach z nimi. Modlę się, abym się wiązał, nikogo nie więżąc. Modlę się, abyś w każdej mojej relacji Ty, Boże, stał między mną, a drugim człowiekiem.
 Tu i teraz: Daję ludziom wolność: pozwalam im odejść, jeśli chcą i żyć według zasad, jakie wybiorą. Gubiąc uwiązanie się do nich, znajduję w to miejsce trwałe, bliskie i konsekwentne więzi.
