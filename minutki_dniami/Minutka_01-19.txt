19 stycznia

NIE poprawione
Wielu gorliwie poszukuje,
lecz tylko ci znajdują, którzy trwają w milczeniu. (Izaak z Niniwy)
 Czym jest prawdziwe milczenie? Łatwiej wskazać czym ono nie jest. Nie prowadzi do niego kontrola ani opanowanie. Nie polega też na nieużywaniu języka. Jedyne milczenie jakie zwykle znamy, to cisza, gdy ustaje hałas lub ustaje myśl. Jednak nie jest ono zbyt głębokie. Również pochłonięcie jakąś czynnością tak, iż brak miejsca na luźno płynące myśli nie oznacza, że milczymy. Taki pęd to uśmierzający narkotyk przerwijmy tylko zajęcie, a żądza wrażeń i niepokój zaraz powróci. Prawdziwe milczenie to wolność od wszystkiego, co jest w nas i czemu podlegamy. To początek i zarazem napęd przemiany duchowej. To ciepły okład, który leczy rany zadane przez niepokój. Przeprowadza nas przez śluzę, za którą rozlewa się niezmierzona głębia oceanu - ów nie znający czasu stan. Nie możemy go opisać, tak jak nie możemy opisać Boga. Dzięki milczeniu możemy się jednak zjednoczyć z Nim, w Nim się rozpłynąć.
 Czy daję sobie czas na regularną medytację - milczenie całym sobą - a może każdą chwilę spędzam na monologu? Czy jestem wdzięczny za wszystko, co każe mi szukać wewnętrznej ciszy leczącej pożądania i rany?
 Modlę się, abym był wolny wszelkiego tumultu, który mnie rani. Modlę się, aby milczenie stało się dla mnie śluzą do duchowego oceanu, jakim jesteś, Boże. Modlę się, abym mógł cały rozpłynąć się w Tobie, o Panie.
 Tu i teraz: Milczeć tak doskonale, by całkiem zniknąć dla siebie i rozpłynąć się w Bogu - czyż może być dla mnie coś lepszego? Pozwalam, by łagodny okład ciszy leczył moje pożądania i rany.
