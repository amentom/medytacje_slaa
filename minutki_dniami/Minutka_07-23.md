
# 23 lipca

> Stając blisko ognia nie sposób nie przyjąć jego ciepła. (Tauler)

Przyjmując program SLAA, stajemy blisko ognia miłości Boga. Najpierw kapitulujemy bezwarunkowo, wchodząc w abstynencję od uzależnienia. W Kroku Drugim zaczynamy zbliżać się do Siły Wyższej, która może przywrócić nam zdrowe zmysły. Krok Trzeci to nasze oddanie się Sile Wyższej w całości. To jednorazowa i ostateczna decyzja - coś na miarę sakramentalnego „tak” jakie wypowiadamy zawierając małżeństwo. Nasza dusza bierze ślub z Bogiem, jednak zanim podejmiemy i wyrazimy tę decyzję, zanim zadeklarujemy się na zawsze, przechodzimy okres zbliżania i poznawania się z naszym Partnerem - czas zalotów, zaręczyn i narzeczeństwa. To piękny czas zakochania się w Bogu i cieszenia się Jego czułą wzajemnością. Nasza ufność rośnie, a widząc jak On jest nam wierny, postanawiamy sami dochować Mu wierności. Nasza poślubiona Mu dusza staje się zdolna działać z Nim ręka w rękę w procesie zdrowienia w SLAA i badać szanse na budowę podobnie trwałego partnerstwa z drugim człowiekiem.

- Czy, kapitulując bezwarunkowo, zawieram najpierw małżeństwo z Bogiem, a może wciąż jestem nieufny i wolę działać sam?
- Czy jestem wdzięczny, że stając w SLAA koło ognia trzeźwości nie mogę nie przyjąć jego ciepła?

- Modlę się, abym stając blisko innych trzeźwych SLAA, przejmował żar Twojej miłości, Boże.
- Modlę się, abym moja dusza wzięła ślub z Tobą, Panie.
- Modlę się, abym w ziemskim małżeństwie mógł być podobnie wierny, jak Ty mi jesteś, Najwyższy.

Tu i teraz: Staję blisko ognia miłości Boga, a oddalam się od błędnych ogników uzależnienia. Uczę się ufać Mu i kochać Go, by móc złączyć się z Nim w ostatecznym, duchowym małżeństwie.
