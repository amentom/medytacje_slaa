    02 maja

    Uciekać - zawsze znaczy przyznawać, że jest się świadomym nieuniknionego zagrożenia. (Martin Heidegger)

    Erotomania to choroba przebiegła i myśląca. Myśli ona jednak nie odrębnym mózgiem, lecz naszym własnym. Czuje nie jakąś odrębną psychiką, lecz naszą. Używa nie jakiegoś swojego, lecz naszego własnego ciała. Pewnie dlatego tak dobrze czuliśmy, skąd mogło grozić nam zaprzestanie i tak sprytnie zacieraliśmy ślady konsekwencji i uciekaliśmy przed prawdą. Z zaprzeczeń, racjonalizacji i iluzji wznosiliśmy przeciw prawdzie wewnętrzną twierdzę, w której kwaterował nałóg. Zza murów ostrzeliwaliśmy wszystko, co mogło nam odebrać nasz haj. Choroba, im bardziej czuła się w nas zagrożona, tym zacieklej się broniła i chowała, stosując mimikrę i ulegając mutacjom. Uciekaliśmy przed prawdą do momentu, gdy na naszą twierdzę spadł „desant” anonimowych erotomanów - Bożych komandosów zdrowienia. Tylko oni potrafili trafić do naszych serc i umysłów z posłaniem SLAA. Pokonani w ten sposób od środka, kapitulowaliśmy bezwarunkowo. Przestawaliśmy uciekać, stając się sami wysłannikami tej prawdy.
    Czy, przyjmując „desant” SLAA, poddaję moją „twierdzę”, a może wciąż uciekam przed prawdą jak przed wrogiem? Czy jestem wdzięczny, że zdrowienie czyni mnie do jego wysłannikiem?
    Modlę się, aby w moim sercu lądowała dzisiaj prawda. Modlę się, abym myślał, czuł i działał w sposób wolny: zgodnie Twoją wolą, Panie. Modlę się, abym - niosąc posłanie SLAA - był Twoim wysłannikiem, o Umiłowany.
    Tu i teraz: Każda forma ucieczki kosztuje. Pozwalam prawdzie lądować w moim sercu, oczyszczam mój myślenie z zaprzeczeń, duszę z pożądań, a ciało, mój ziemski dom, z „dzikich lokatorów”.
