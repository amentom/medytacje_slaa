29 kwietnia

Nikt ani nic nie będzie w stanie mnie zranić, jeśli sam na to nie pozwolę. (anonim)
 Odrzucenie zawsze było naszą piętą achillesową. SLAA pozwala nam odkryć, czemu jesteśmy tak podatni na manipulacje, szantaż emocjonalny, zdradę, wykorzystanie. Dzieje się tak zawsze, kiedy chcemy zdobyć czyjąś aprobatę lub poczucie bezpieczeństwa gdyż sami się odrzucamy i nie czujemy się bezpiecznie. Wtedy kieruje nami lęk. Jednak w życiu najwięcej aprobaty otrzymują ci, którzy nigdy jej nie szukają i nie boją się być sobą. A najbezpieczniej czują się ci, którzy podejmują ryzyko. Ja również aby żyć szczęśliwie i nie potrzebuję niczyjej aprobaty, poza własną. Od czasu, gdy podjąłem ryzyko zdrowienia - porzuciłem nałogi i naprawiam spustoszenia po nich - nie mam już powodu do niepewności. Dzisiaj, zawsze gdy czyjaś agresja lub wycofanie aprobaty dotyka mnie tak, że trudno mi uwolnić się od urazy mogę odszukać pierwowzór, który czyni mnie podatnym na to zranienie. W ten sposób tzw. trudne we współżyciu osoby stają się napędem w moim rozwoju. Widząc, ile zyskuję dzięki tym ludziom, zyskuję również wdzięczność, że Siła Wyższa stawia mi ich na drodze.
 Czy skupiam się na tym, co sprawia, że czuję się zraniony, a może nadal chcę zmieniać innych i podsycam urazę? Czy jestem wdzięczny za ludzi, którzy są dla mnie tzw. trudnym darem?
 Modlę się, abym czuł moje zranienia zamiast im zaprzeczać. Modlę się, aby odsyłały mnie one do tych sfer we mnie, które wymagają naprawy. Modlę się, abyś Ty, Panie, wkraczał w każdą moją relację i pomagał mi usuwać braki.
 Tu i teraz: Zamiast karmić urazę do osób, które mnie ranią, śledzę w sobie, co sprawia, że czuję się zraniony. Naprawiając moje braki, uczę się chronić siebie i stawiać zdrowe granice.
