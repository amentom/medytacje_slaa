
# 11 czerwca

> Kto przezwycięża siebie, dokonuje więcej niż ten, kto zdobywa twierdzę. (anonim)

Najtrudniejsze i być może najważniejsze dla człowieka duchowe prawo mówi: umierając rodzimy się do życia wiecznego. Umieranie jest trudne, bowiem nic, co żyje, nie umiera dobrowolnie - chce żyć i będzie się do ostatka broniło. Także poród jest bardzo bolesny. ... Do ostawienia zmusiła nas choroba, która nas gubiła: MY SAMI. W obliczu samozagłady musieliśmy zaprzestać i - naświetlając się prawdą - poddać się programowi SLAA. Pamiętamy dobrze ten okres umierania za życia: ów brak energii i optymizmu, pustkę, sensacje psychosomatyczne i mordercze obsesje, tęsknotę i rozważania o samobójstwie jako rozwiązaniu. Uzależnienie broniło się w nas fundując nam te stany i wielu uległo jej szantażowi i pokusom. Ci jednak, którzy wytrwali, którzy umarli w swoim dawnym „ja” nie wiedząc, co nastąpi potem - wyzwolili się z obsesji i narodzili do przebudzonego duchowo życia. Dziś żyjemy w prawdzie, wolności i odpowiedzialności za siebie. Dziś staramy się pamiętać te męki, aby nie musieć przechodzić ich jeszcze raz. Dziś niesiemy innym to trudne przesłanie.

- Czy pamiętam ile mnie kosztowało zwyciężanie siebie i proces duchowych narodzin, a może nadal lekceważę uzależnienie i igram z pokusami?
- Czy jestem wdzięczny SLAA za szansę wypełnienia w sobie najtrudniejszego duchowego prawa świata?

- Modlę się, abym przezwyciężał samego siebie - abym umierał dla uzależnienia i rodził się do nowego życia.
- Modlę się, aby moja przemiana mogła pomagać też innym.
- Modlę się, abyś już tylko Ty żył i działał we mnie, mój Panie.

Tu i teraz: Przezwyciężam w sobie wszystko, co oddziela mnie od Boga, od innych i ode mnie samego. Pokonując siebie, burzę twierdzę moich uzależnień i rodzę się do nowego życia.
