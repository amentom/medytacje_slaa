26 lutego

Jedynie wtedy, gdy dajecie siebie samych - dajecie naprawdę.
(Kahlil Gibran)
 Nie mogę dać czegoś, czego nie posiadam. Nie mogę otworzyć komuś oczu, jeśli sam się nie przebudziłem. ... Bóg działa w SLAA poprzez siłę naszych osobistych doświadczeń. Dzięki nim możemy odnaleźć siebie. ... Słuchając na mityngach innych anonimowych erotomanów, spotykam się z prawdziwym sobą - mogę objąć siebie w posiadanie. Sam nie mam nic więcej i tylko tym mogę się dzielić, tylko to dać: mój ból, upadek i wyzwolenie. Nic w moim życiu nie jest bardziej autentyczne i moje; nie mogę tego zachować dla siebie, gdyż „nie zapala się lampy, by ją postawić pod stołem” ani też „nie może się ukryć miasto leżące na górze” ... Dzieląc się sobą - dawnym nieszczęściem i dzisiejszym ocaleniem - odkrywamy radość, jakiej wcześniej nie znaliśmy: ciche poruszenia szczęścia, które płyną z identyfikacji i prowadzą do wspólnego celu.
 Czy zawsze, gdy ktoś cierpi wskutek nałogowego seksu i miłości, dzielę się z nim moim doświadczeniem i przebytą drogą, a może trzymam się „bezpiecznych” tematów? Czy jestem wdzięczny, że tylko dając innym samego siebie, daję naprawdę?
 Modlę się, abym spotkał się z sobą - objął siebie w posiadanie. Modlę się, abym dawał innym to, co najtrudniej jest dać: samego siebie. Modlę się, abym lampę prawdy, którą we mnie zapaliłeś, Boże, stawiał przed każdym szukającym ratunku człowiekiem.
 Tu i teraz: Nieść posłanie SLAA, to być posłaniem: i upadkiem, i drogą, i ocaleniem Bożym. Chcę odkrywać radość, jaka płynie z dzielenia się własnym doświadczeniem i dążenia do jednego celu.
