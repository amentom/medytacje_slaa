07 grudnia

Chcę żyć tylko tym, co samo pragnie się ze mnie wydobyć;
Czemuż jest to tak trudne?
(Herman Hesse)
 Jeśli naprawdę zamierzam przebudzić się duchowo, pierwszym krokiem na tej drodze jest uświadomienie sobie, że tak naprawdę wcale nie chcę się przebudzić. Zdrowienie boli, a naturalne jest, że nikt nie chce fundować sobie cierpienia. Żyć w uśpieniu jest pod tym względem dużo łatwiej. Jednak choroba postawiła nas przed wyborem: rosnące, destrukcyjne cierpienie, rozpacz i katastrofa lub malejące i konstruktywne cierpienie - wolność, pogoda ducha i wdzięczność. Gdyby nie widmo ostatecznego upadku, większość z nas nie podjęłaby pewnie trudów odstawienia i pracy nad sobą. Lecz zacząwszy przerabiać program SLAA, zaczynamy kochać ten sposób życia. ... Czym lub Kim jest w nas ten pierwiastek, który za wszelką cenę chce się wydźwignąć z autodestrukcji i w którym życie jest nieraz tak trudne, a jednocześnie tak pełne satysfakcji i szczęścia?
 Czy żyję tym, co pragnie się ze mnie wydobyć - trzeźwością - a może nie zależy mi na niej lub ograniczam się tylko do „suchej” abstynencji? Czy czuję wdzięczność do SLAA, że proponuje mi trudny lecz wspaniały lek: przebudzenie duchowe?
 Modlę się, aby mieć odwagę żyć Tym, co chce się ze mnie wydobyć i poprowadzić wzwyż. Modlę się, aby mieć siłę znosić ten trud. Modlę się, aby umieć rozpoznać w sobie cząstkę Ciebie, Boże.
 Tu i teraz: Tropię w moim umyśle i rozbrajam gniazda oporu przed przebudzeniem duchowym. Żyjąc programem, rozpoznaję w sobie cząstkę Boga, która chce mnie uleczyć i prowadzić wzwyż.
