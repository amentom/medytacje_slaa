05 listopad

a
Moja właściwa decyzja
to zgoda na nieustający ciąg trudnych, bieżących wyborów. (anonim)
 Jest tylko jeden zakątek na świecie, który mogę uporządkować: ja sam. Postanawiając zmienić siebie, decyduję się na pasmo trudnych wyborów, za które tylko ja ponoszę odpowiedzialność. Wybory te, to z jednej strony konsekwentna rezygnacja z „usług” erotomanii, kuszącej mnie zwłaszcza w kryzysach, gdy jestem podatny. To pełna kapitulacja, która oznacza nie tylko fizyczną abstynencję, lecz i omijanie myśli, sytuacji, osób oraz zachowań mogących sprowokować nawrót uzależnienia. To także unikanie wszelkich innych destrukcyjnych wpływów i obserwacja decyzji z pozoru neutralnych, które mogą okazać się fortelem choroby. Z drugiej strony wybory te oznaczają dla mnie ciągłe szukanie ludzi i sytuacji sprzyjających trzeźwości, harmonii oraz przebudzeniu duchowemu. To wysiłek bezwzględnej uczciwości wobec siebie sdamego, pozytywne myślenia i przyjmowanie rzeczy łagodnych, wzniosłych i kojących, do czego wcześniej nie nawykłem. Idąc w tych dwóch kierunkach - odpychając chorobę i zapraszając Boże łaski - wypełniam na sobie obietnice programu SLAA.
 Czy odsuwam podszepty erotomanii i przyciągam Boże łaski, a może moje decyzje nie są do końca konsekwentne? Czy jestem wdzięczny za szansę doskonalenia siebie - jedynego zakątka na świecie, który mogę zmienić?
 Modlę się, abym wybierał zmienianie siebie, a nie kontrolę choroby. Modlę się, bym podejmował wysiłek przyjmowania Twych łask, Boże. Modlę się, aby moje decyzje konsekwentne wiodły mnie do Ciebie, Panie.
 Tu i teraz: Biorę odpowiedzialność za siebie i moje wybory. Trzymając „kurs na trzeźwość”, niezmiennie dążę do duchowego przebudzenia. Pamiętam, że jak sobie pościelę, tak się i wyśpię.
