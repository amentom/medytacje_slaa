
# 1 czerwca

> Ukojenie Boże jest tak delikatne, że nie pojawia się tam, gdzie wyprzedzają je inne pociechy. (św. Bernard)

Bóg jest stale gotów rozlać się nad moim wewnętrznym chaosem jak wschodzące słońce, ale - jak każdy dżentelmen - oczekuje ode mnie zaproszenia i zaangażowania we współpracę. Kiedy więc, by pocieszyć się na własną rękę zapraszam do swojego życia haj, rozpustę, wyuzdanie i obsesyjne związki, Bóg przepuszcza je przed Sobą i nie wchodzi. Nie będzie przecież tłoczył się z nimi. Zostawia mnie z moją samowolą i wkracza dopiero gdy jestem gotów pozbyć się jej. Dlatego też - co mówi zbiorowa mądrość SLAA - częściowa kapitulacja nic nam nie pomaga. Tak samo, jak zamiana kabin na Titanicu. Jeśli mamy zawrzeć trwały związek z samym sobą, z Siłą Wyższą i z drugim człowiekiem, musimy najpierw wziąć ostateczny rozwód z uzależnieniem i wszystkimi kompulsjami, które się pierwsze pchają, by uprzedzić Boże ukojenie. Niezależnie od tego, jak trudny jest dla nas ten krok, zawsze jest on błogosławiony w skutkach.

- Czy zapraszam Siłę Wyższą do mojego życia, a może wciąż zagłuszam Jej delikatne ukojenie różnymi kompulsjami i hajem?
- Czy jestem wdzięczny, że mój Gospodarz - Bóg - wkracza dopiero, gdy decyduję się opróżnić mój dom z samowoli?

- Modlę się, abym oddalił moją samowolę i niszczące pociechy.
- Modlę się, abym zapraszał Cię, Boże, do siebie, jako Gospodarza.
- Modlę się, abym pozwalał Twojemu ukojeniu, Panie, rozlać się nad moim chaosem jak słońce, co przegania nocne upiory.

Tu i teraz: Decyduję się na ostateczny rozwód z uzależneiniem i wszystkimi kompulsjami, by móc złączyć się z Bogiem. Rezygnuję z oszalałej samowoli, by przyjąć Jego delikatne ukojenie. Dzielę się tą radością z ludźmi, których tak samo szukają drogi.
