31 maj

a
Kiedy uczeń staje się gotów, pojawia się mistrz. (kanon zen)
 W erotomanii najpierw korzystaliśmy ze wszystkich dostępnych zachowań, jakie obiecywały szczęście. Następnie próbowaliśmy odzyskać kontrolę. Potem zaaresztować nasz problem. Zazwyczaj jednak nasza chęć przemiany nie trwała dłużej, niż wstyd i wyrzuty sumienia. Obracając się w cyklu: uruchomienie - kac - anoreksja przygotowanie - itd., jak w czterosuwowym silniku, praktycznie cały czas byliśmy „na chodzie”. Nie wiedzieliśmy jak się wyłączyć z obiegu, ani nie byliśmy też do końca gotowi czy przekonani, że zaprzestanie w ogóle jest możliwe. Zawodziły nas kolejne „kuracje”: małżeńskie, rodzicielskie, religijne, rozwodowe czy geograficzne. Dopiero ból i spiętrzenie kryzysów pozwalało nam uzyskać tzw. minimum kwalifikacyjne: poddać się bezwarunkowo. Gdy staliśmy się gotowi, na naszej drodze zjawiali się anonimowi erotomani ze swoim prostym programem i mityngami. Dziś możemy gratulować sobie, że powiedzieliśmy TAK zdrowieniu i nieść tę nadzieję innym.
 Czy mówię TAK pełnej wewnętrznej przemianie, a może waham się jeszcze w moim postanowieniu? Czy jestem wdzięczny, że gotowość poddania się i przyjęcia pomocy SLAA to dar, któremu stale muszę pomagać?
 Modlę się, abym był gotów całkiem się zmienić. Modlę się, aby to moje postanowienie, wiara i trzeźwość nie były chwiejne. Modlę się, abyś Ty Boże, był moim Mistrzem poprzez program SLAA.
 Tu i teraz: Stale pomagam mojej gotowości przemiany i poddaję się programowi SLAA. Słuchając tych, którzy rzeczywiście wyszli z erotomanii, proszę Boga, aby był moim Mistrzem na tej drodze.
