03 marca

Oderwanie od owocu swojego działania to najlepszy sposób na działanie ze spokojem. (Jalal ud-din Rumi)
 Jeden ze sloganów SLAA mówi: „puść - i pozwól działać Bogu.” To bowiem, co trzymamy, zniewala nas. Tak samo chęć osiągnięcia wyników. Ma ona ma wiele źródeł: brak wiary, że Siła Wyższa działa bez porównania lepiej od nas; lęk, że nie kontrolując sytuacji zostaniemy zniszczeni; przekonanie, że sukcesów, nie ma czego szukać na świecie. Jednak albo zgodzimy się, że nasze zdrowienie nie będzie przebiegać tak, jak sobie planujemy, albo będziemy się szarpać i zmagać. Bywało, że wpadki lub osobiste urazy zabierały nam nadzieję lub odsuwały do mityngów - szliśmy wtedy zrywami, padając. Lub że chęć, by nasze zadośćuczynianie prowadziło do przemiany skrzywdzonych ludzi, uniemożliwiała ją. Nieraz niesione posłanie nie dawało owocu, gdyż liczyliśmy na czyjś sukces, który miał przysporzyć nam chwały. Dziś wiemy, że każde przywiązanie do rezultatu zabiera nam spokój i luz działania. Dlatego mówimy: „puść to - i pozwól działać Bogu”.
 Czy skupiam się na samym działaniu, a może wizja rezultatów kradnie mi skuteczność i spokój? Czy jestem wdzięczny, że gdy tylko luzuję kontrolę, Bóg w cudowny sposób dopełnia dzieło?
 Modlę się, abym skupiał się na tylko działaniu i nie zabiegał o laur wyników. Modlę się, abym niósł posłanie, a nie jego adresata. Modlę się, abym ufał, że Ty, Panie, bez porównania lepiej czuwasz nad wszystkim.
 Tu i teraz: Luzuję kontrolę i odrywam się od rezultatów moich działań. Dzieląc się i pozwalając działać Bogu, daję tylko impulsy i idę dalej. Spokój, jaki mi to przywraca, czyni mnie skutecznym.
