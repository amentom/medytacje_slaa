01 grudnia

Zła religia wzmaga w człowieku lęki. Dobra religia czyni go odważniejszym.
(Harold S. Kushner)
 Od chwili odstawienia i bezwarunkowej kapitulacji udział w programie SLAA wymaga od nas wielkiej odwagi. To cud, że jako uzależnieni od seksu i miłości - ludzie żyjący iluzjami, wstydem, lękiem i uczuciem klęski i pychą - co dnia zdobywamy się na tak heroiczny wysiłek. Wspólnota niczego nam nie narzuca i nie stosuje żadnych sankcji; sankcje bowiem operują strachem i szantażem – stanami typowymi dla nałogu, które nie pozwalają na odpowiedzialność i podejmowanie wolnych wyborow. Tylko dlatego, że w SLAA darzymy się tolerancją i akceptacją, udaje się nam zgromadzić taki ładunek wiary i wzajemnego wsparcia, że stajemy się nieustraszeni i gotowi na wszystko, by osiągnąć seksualno-uczuciową trzeźwość i duchowe przebudzenie. Dzisiaj szukamy źródeł wzmocnienia i odwagi, a omijamy źródła, z których płynie strach, szantażu i niepewnośc. Droga programu SLAA prowadzi nas z niewoli lęków do krainy odwagi i równowagi ducha.
 Czy szukam tego, co czyni mnie odważnym, a może usiłuję sterować sobą za pomocą lęków i sankcji? Czy jestem wdzięczny/a, że program SLAA nie narzuca mi niczego, a tylko zachęca do decydowania o sobie i do mężności?
 Modlę się, abym każdy lęk zmieniała w mężność. Modlę się, abym szukała wzmocnienia i odwagi, a omijała źródła strachu, szantażu i niepewności. Modlę się, abym czerpała odwagę ze wsparcia, jakie moja Siła Wyższa, daje mi poprzez ludzi i program SLAA.
 Tu i teraz: Wznoszę się ponad moje lęki na skrzydłach Siły wyższej. Jeśli decyduję się rozwijać moją wiarę w religii, to szukam w niej tego, co mnie wzmacnia, koi lęki i dodaje odwagi.
