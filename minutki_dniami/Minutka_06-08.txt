08 czerwca

Strzeż się siebie samego, a dobra to będzie straż.
(Henryk Suzo)
 Przyczyną wszelkich naszych przeszkód, zwłaszcza gdy chodzi o zdrowienie, jesteśmy my sami. Dlatego mamy strzec się własnych kombinacji i pomysłów na życie. Jeśli świadomie rezygnujemy z naszej samowoli, jeśli w postawie pokory godzimy się, by naszym życiem kierował Boży plan, i jeśli podejmujemy żmudną pracę nad porządkowaniem własnego wnętrza i przeszłości - łaska i miłość Boga zaraz się zbliża. Objawia się w nas, a następnie przez nas, gdyż Ona zawsze chce iść dalej - przelewać się także na innych. Ilekroć Boża łaska i miłość jest przed nami zakryta, nikt inny nie ponosi za to odpowiedzialności, tylko my sami. Poprzez Dwanaście Kroków i Dwanaście Tradycji - bierzemy odpowiedzialność za to, by oczyścić kanały, którymi do naszej duszy dopływa uzdrowienie. Dlatego nie wracamy do żadnego z wzorców erotomanii, chodzimy na mityngi, dzielimy się sobą, czytamy literaturę SLAA, pełnimy służby, jesteśmy w kontakcie z trzeźwymi SLAA i niesiemy dalej to posłanie. Gdy miłość Boża nie ma przeszkód w naszej samowoli, pomaga nam w całej reszcie życia.
 Czy, wystrzegając się samego siebie, wdrażam program SLAA, a może nadal chcę wdrażać własne pomysły na życie? Czy jestem wdzięczny, że w postawie pokory, znajduję dzisiaj najlepszą straż?
Modlę się, abym wystrzegał się dziś samego siebie. Modlę się, aby zyskać i utrzymać postawę pokory - moją najlepszą straż. Modlę się, abym przestał być przeszkodą dla Twojej łaski i miłości, Boże.
Tu i teraz: Korzystam z wszelkich środków jakie daje mi program SLAA, aby otworzyć miłości Boga drogę do mnie. W wystrzeganiu się własnych kombinacji i pomysłów na życie znajduję najlepszą straż przed nawrotem erotomanii.
