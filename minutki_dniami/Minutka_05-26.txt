26 maj

a
Poznanie prawdziwego niebezpieczeństwa leczy nas z lęków urojonych (Denis de Rougemont)
 Jednym z dobrodziejstw SLAA jest zdolność odróżniania zagrożeń urojonych od prawdziwych. Pierwsze, strasząc, kierowały nas w objęcia drugich. Myśl o zerwaniu nałogowego związku puszczała w ruch karuzelę tragicznych wizji: „Stracę wszystko, nie zdołam zarobić na życie, ludzie odwrócą się ode mnie, wyląduję w przytułku.” Perspektywa odstawienia nałogowego seksu budziła lęk, że eksplodujemy wskutek ciśnienia pożądań lub umrzemy na uwiąd. Te urojone niebezpieczeństwa utrzymywały nas w realnym zagrożeniu: w aktywnej erotomanii. W SLAA mogliśmy poznać ludzi, którzy przeżyli odstawienie nie tylko bez uszczerbku na zdrowiu, ale z ogromnym zyskiem dla wewnętrznej równowagi i jakości życia. Tymczasem spoza SLAA nadal dobiegały wieści o ludzkich tragediach wywołanych naszą chorobą. Ponieważ wracaliśmy stale na mityngi, gasły więc w nas urojone lęki i chwytaliśmy się w końcu abstynencji i Wspólnoty jak ktoś tonący tratwy ratunkowej.
 Czy porzucam urojone lęki przed zdrowieniem z erotomanii, a może wciąż zwracają mnie one z powrotem w tę chorobę? Czy jestem wdzięczny SLAA za ukazanie realnego niebezpieczeństwa?
 Modlę się, abym nie straszył się urojonymi lękami, lecz brał w rachubę realne niebezpieczeństwo. Modlę się, abym odróżniał to pierwsze od drugiego. Modlę się, abym zaufał Tobie, Boże, i nie bał się oddać w Twoją opiekę.
 Tu i teraz: Zdrowiejąc, tropię realne niebezpieczeństwa. Gubię urojone lęki, które mnie paraliżują. Szukam odwagi, by całkowicie się zmienić i powierzyć moje dalsze życie opiece Boga.
