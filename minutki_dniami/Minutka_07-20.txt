20 lipca

Być odłączonym od tego, co się kocha, jest cierpieniem; być złączonym z tym, czego się nie kocha, jest cierpieniem. (Gautama Budda)
 Złączenie z uzależnieniem miało mi zrekompensować brak więzi, a odłączenie od źródła prawdziwej miłości - od Siły Wyższej - zapewnić komfort obracania się w chorobie. Dlatego, zanim trafiłem do SLAA, cierpiałem podwójnie. Po pierwsze, z powodu odłączenia - z braku prawdziwej więzi z samym sobą, z ludźmi i z miłującą Siłą Wyższą. Po drugie, cierpiałem z powodu złączenia - uwiązania do nałogowego seksu i nałogowej miłości. Dopiero uczestnictwo w SLAA pomogło mi odmienić ów tragiczny stan rzeczy - odwrócić chory kierunek mojego pragnienia i podłączyć się do właściwego źródła. Poprzez dzielenie się w duchowej wspólnocie i trzeźwość łączę się coraz mocniej z tym, co kochamy naprawdę i za czym nieświadomie zawsze tęskniłem. Tym samym rozłączam się z nałogiem, który mnie - i innych - tak bardzo ranił i zaburzał.
Czy zrywam chore więzi i buduję zdrowe, a może nadal cierpię z powodu podłączania się do niewłaściwego źródła? Czy jestem wdzięczny, że mogę zamienić rosnące cierpienia w chorobie na słabnący ból rozstawania się z nią?
Modlę się, aby ból rozłączania się z nałogiem nie pchnął mnie znów w jej objęcia.
Modlę się, abym dawne kontakty zastępował więziami opartymi na prawdzie i miłości. Modlę się, abym zamiast chorobą napełniał się łaską Siły Wyższej.
 Tu i teraz: Rozłączam się ze wszystkim, co nie jest miłością: z uzależnieniem, a łączę się z tym, co prawe, uczciwe i dobre. Sile Wyższej zanoszę i ból oczyszczenia, i radość z nowych więzi.
