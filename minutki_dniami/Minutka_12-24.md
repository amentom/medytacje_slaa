24 grudnia

Świętym jest ten, kto wie,
że każda chwila w jego życiu jest rozstrzygająca. (Aldous Huxley)
Uzależnienie od seksu i miłości zabiera zdolność oceny sytuacji, dlatego trudno się z niego wyzwolić o własnych siłach.
Jeżeli brakuje mi zdolności rozróżniania, zaczynam się kierować ku różnym rzeczom, które są sprzeczne z moim dobrem.
Nie potrafię wybrać jednej, właściwej dla mnie drogi i trzymać się jej. Kręcę się w koło, miotam i w końcu tonę. ...
Wspólnota SLAA pozwala mi zrozumieć co się ze mną dzieje. To właśnie historie innych uzależnionych otwierają mi oczy, a program wskazuje właściwy kierunek. Trzymając tak zwany kurs na trzeźwość - w każdych dwudziestu czterech godzinach, dwudziestu czterech minutach, dwudziestu czterech sekundach - na bieżąco decyduję o tym, co wybieram dla siebie.
Czy jest to nałóg prowadzący do śmierci, czy droga zdrowienia, która ocala.
Każda chwila jest rozstrzygająca.
Nawet te minuty czytania i refleksji są krytyczne: wzmacniają mnie i decydują o trzeźwości.
 Czy czuję, że każda chwila w moim życiu jest rozstrzygająca? Czy może pozwalam, by - o mnie i za mnie - rozstrzygały impulsy pożądania? Czy czuję wdzięczność za swoją wytrwałość? Za rozeznanie, które daje SLAA? Za cuda i stałą asystę Siły Wyższej?
 Modlę się, aby móc dokonywać właściwych wyborów. Modlę się, abym nie miotać się we wszystkich kierunkach, lecz wspólnie z SLAA dążyć do jednego celu. Modlę się, abyś mógł mnie prowadzić i uczyć, mój Boże.
 Tu i teraz: Kieruję się sugestiami, jakie daje mi SLAA i program na dwadzieścia cztery godziny. Decydując na bieżąco o utrzymywaniu kursu na trzeźwość, stale rozstrzygam o tym, co się ze mną dzieje.
