11 września

Jest w mojej mocy pełnić wolę Boga lub jej nie pełnić; służyć Mu, lub nie. (Lew Tołstoj)
 Cnota możliwa jest tylko tam, gdzie jest wybór. Początkowo były to dla mnie ciągłe wybory między uzależnieniem a odstawieniem. Wyznaczające abstynencję granice moich zachowań wiązały mnie z procesem zdrowienia. Trzymałam się ich dzień po dniu, dzieląc się sobą i starając się fundować sobie dobre, kojące rzeczy. Na mityngach poznawałam samą siebie: swój nałóg, duchowe bankructwo oraz wolę Siły Wyższej wobec mnie. Stopniowo moje wybory zaczynały przebiegać między pełnieniem i nie pełnieniem Jej woli, co każdego dnia decydowało o zdrowieniu lub nawrocie. Służymy Sile Wyższej, kiedy - dzieląc się doświadczeniem, wewnętrzną przemianą i wytrwałością na tej drodze - służymy sobie nawzajem. Służymy Sile Wyższej kiedy żyjąc według Dwunastu Kroków i Dwunastu Tradycji - stale coś wnosimy do wspólnego dobra i dobra całego świata. Służymy Sile Wyższej, kiedy nie odwracamy się od zdrowienia, od cierpiących ludzi i od SLAA - by zachować to, co uzyskaliśmy i nie pozbawiać świata dobra, które byliśmy w mocy stworzyć. W każdej chwili ten wybór należy do nas.
 Czy wybieram to, co służy mojemu wzrostowi i pomaga innym, a może nie uważam tego za rozstrzygające? Czy jestem wdzięczna, że życie sprowadza się dziś dla mnie do pełnienia woli Siły Wyższej?
 Modlę się, abym nie zaprzepaściła żadnego dobra jakie mogę stworzyć. Modlę się, abym służąc dodawała do mojej wartości i do wartości świata jego nowe cząstki. Modlę się, abym - pełniąc Twoją wolę, Siło Wyższa - pozwalała Ci spełniać ją we mnie.
 Tu i teraz: Dzięki wyborom zwiększam chłonność na łaski Siły Wyższej. Dzięki wyborom zdrowieję i mogę służyć zdrowieniu innych. Dzięki wyborom dodaję cząstkę dobra do dobra świata.
