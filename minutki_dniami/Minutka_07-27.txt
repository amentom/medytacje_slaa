27 lipca

Nie jest łatwo znaleźć szczęście w sobie, ale nie można go znaleźć gdzie indziej. (Agnes Repplier)
 W czynnym uzależnieniu nasze żądze i tęsknoty kazały nam gonić za seksem, miłością i upragnionym szczęściem. Jednak choć wydawało się ono tuż, tuż, ciągle pozostawało nieosiągalne, poza nami. A jeśli czasem szczęście istotnie się do nas zbliżało - torpedowaliśmy je wstydząc się, że nie jesteśmy go warci i godni. Stawały mu na drodze negatywne myśli, jakimi odgradzaliśmy się od świata i od własnej, duchowej, wzniosłej i podatnej na zranienie natury. Pragnąc szczęścia niszczyliśmy szanse na nie. Głuszenie tego konfliktu uzależnionymi zachowaniami przynosiło nam nowe porcje poczucia winy, inności i wstydu. Grzęznąc w negatywnym myśleniu, użalaliśmy się nad sobą, zazdrościliśmy innym i baliśmy się, że odkryją prawdę o nas. Od kiedy jednak dopadła nas kapitulacja i program SLAA, wytrwale demontujemy bariery, jakie nasza choroba stawia prawdziwej miłości. Każdego dnia wspólnie docieramy do swojego wnętrza, szczęście zjawia się samo, gdyż zawsze tam się kryło.
 Czy, docieram do mojego prawdziwego wnętrza zamiast szukać szczęścia na zewnątrz, a może boję się jeszcze zajrzeć na dno swojej duszy? Czy jestem wdzięczny, że przerwanie pogoni i erotomańskiego transu zwraca mi moje prawdziwe "ja"?
 Modlę się, abym wszystkiego szukał w moim wnętrzu. Modlę się, abym odwracał mój negatywizm nie bał się być szczęśliwy. Modlę się, abym demontował wewnętrzne bariery, jakie wzniosłem przeciw Twej miłości, Boże.
 Tu i teraz: Przestaję gonić i polować na szczęście poza mną. Zatrzymuję się i demontując wewnętrzne bariery - znajduję swoje prawdziwe „ja”. Nie brak mi niczego, abym już teraz mógł być szczęśliwy.
