05 kwietnia

Im głębiej smutek zdoła wydrążyć nasze wnętrza, tym więcej zdołam pomieścić w nich radości. (Kahlil Gibran)
 Smutek i radość są dla mnie jak naczynia połączone; w pewnym sensie stanowią całość. Są dwoma bramami do miasta uczuć... Abym mógł cieszyć się prawdziwą radością potrzebuję zgody na przeżywanie smutku. Kiedy mam obie bramy otwarte wtedy żal i cierpienie, drążąc moje wnętrze, robi miejsce radości, miłości i szczęściu. Odżałowując wszystkie gratyfikacje mojego uzależnienia - cierpię boleści odstawienia i nie ulegam jej pokusom - chcąc nie chcąc przygotowuję miejsce nowemu życiu i nie znanym wcześniej doznaniom. Im większa na początku wydawała się moja pustka, poczucie straty i brak, tym głębszą drążyła we mnie przestrzeń na przyjęcie działania programu. Dziś, dzieląc się w SLAA bólem przemiany mnożę radość. Dziś jestem jak górski staw, który ma dopływ i wypływ, więc może być czysty.
 Czy godzę się na przeżywanie smutku i przyjmuję radość, której przygotowuje on miejsce, a może nadal trzymam bramy uczuć zamknięte? Czy czuję wdzięczność, że program SLAA drąży mnie boleśnie aby napełnić moje serce radością?
 Modlę się, abym trzymał moje bramy uczuć stale otwarte. Modlę się, aby żal po stracie uzależnienia drążył moje wnętrze. Modlę się, abyś Ty, Boże, wlewał w nie swoją radość i przelewał ją na innych.
 Tu i teraz: Przyjmuję szczęście, któremu ból odstawienia robi miejsce. Dzielę się prawdziwym sobą, aby moja radość była pełna. Chcę być przejrzysty jak górski staw, który ma i dopływ, i wypływ.
