25 maj

a
W czym dusza ludzka jest niepodobna do Boga, w tym również jest niepodobna do siebie. (św. Bernard)
 Kłamiąc, przestajemy być podobni do siebie. Unosząc się pychą tracimy podobieństwo do siebie. Pławiąc się w żądzach i obsesji, tracimy podobieństwo do siebie. Albowiem jesteśmy ukrytymi w sobie świętymi iskrami Boga, które upodobniają nas do Niego. ... Wskutek erotomanii topniała nasza godność i człowieczeństwo. Traciliśmy nawet resztki przeczuć, czym ono może być. Podwójne życie, pycha, lubieżność, manipulacje, egoizm, wczepianie się w innych i wysysanie ich - wszystko to degradowało nas. Pogoń za kimś stawała się ucieczką od siebie, a ucieczka od siebie pogonią za kimś nowym. Masturbacja była pigułką, która już nie koiła. Przerwy oznaczały anoreksję, czasem bardzo głęboką. Dzisiaj SLAA pomaga nam rozpoznać naszą chorobę i porzucić ją w całości - pomaga nam wydobyć spod niej naszą godność i zagubione człowieczeństwo. Zachowując abstynencję i przerabiając program, upodobniamy się do naszego prawdziwego pierwowzoru: Boga.
 Czy wydobywam moje człowieczeństwo spod gruzów choroby, a może wciąga mnie jeszcze moja dawna, uzależniona postać? Czy jestem wdzięczny, że dzisiaj moje podobieństwo do siebie to moje podobieństwo do Boga?
 Modlę się, abym oczyszczał się ze wszystkiego, czym byłem w erotomanii. Modlę się, abym wydobywał spod niej moją godność człowieczeństwo. Modlę się, abym stawał się podobny do mojego duchowego pierwowzoru: do Ciebie, Boże.
 Tu i teraz: Moje zdrowienie i odzyskana nowa postać, to moje podobieństwo do Boga. Znajdując siebie prawdziwego, chronię i niosę tę świętą iskrę, którą On we mnie rozpala.
