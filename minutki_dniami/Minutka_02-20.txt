20 lutego

Las jest jeden, choć składa się z wielu drzew.
(anonim)
 Mój indywidualny postęp w SLAA to przywracanie sobie jedności poprzez uwalnianie tajemnic i duchową przemianę. To scalanie wewnętrznego i zewnętrznego życia, które uzależnienie od seksu i miłości podzieliło na kawałki. To działanie odejmowania - pozbywanie się kompulsywnych zachowań, przewrotnych motywów, wad, kontroli, przesądów, „mądrych” teorii i kombinowania na własną rękę. ... uzależnienie od seksu i miłości jest jedno, chociaż - jak ośmiornica - ma wiele odnóg. Podobnie zdrowienie: jest jak jedna góra, na którą każdy znajduje własną drogę. W jedności rośnie także Wspólnota SLAA; jest jak las, co składa się z wielu różnych drzew. Również mój cel jest jeden: zdążanie do seksualno-uczuciowej trzeźwości drogą przebudzenia duchowego. Osiągam je, utożsamiając się ze sobą bez względu na płeć, seksualną orientację i wzorce choroby.
 Czy utożsamiam się z innymi z SLAA, a może uważam, że jestem „nietypowym” seksoholikiem? Czy jestem wdzięczny, że droga SLAA polega na odejmowaniu - na usuwaniu wszystkiego, co oddziela mnie od trzeźwości i Boga?
 Modlę się, abym nie utracił poczucia więzi ze Wspólnotą. Modlę się, abym wzrastał duchowo w SLAA jak jedno z drzew. Modlę się, abym odbudował w sobie tę jedność, jaką Ty tworzysz ze mną, Boże.
Tu i teraz: Tylko jedność jest doskonała - zawiera wszystko i niczego jej nie
brak. Scalam się poprzez odejmowanie - usuwając wszystko, co mnie oddziela od trzeźwości i Boga.
