27 maj

a
Kto poznaje świat ułudy, przestaje w nim przebywać.
(Opowieści chasydów)
 Przed przyjściem do SLAA nie mogliśmy rozpoznać w sobie naszej choroby. Jako mistrzyni fałszywych obietnic, ukazywała się ona w zwiewnych szatach złudzeń i fantazji. Odurzała nas podniecającą, miłosną mgiełką, by w pewnym momencie brutalnie nas zgwałcić. Chcieliśmy wierzyć w tę propagandę; przyjmowaliśmy ją w ciemno, bo pozwalała zachować nadzieję, że znajdziemy miłość tam, gdzie jej nie ma poza Bogiem. Zwodzeni jej czarowną ułudą, szliśmy za nią jak ginący z pragnienia tułacz za fatamorganą pustyni. Dopiero bolesne i tragiczne konsekwencje, które uświadamialiśmy sobie na mityngach, odsłaniały nam prawdę - i zaprzestawaliśmy daremnej pogoni oraz swoich zachowań. Dzisiaj, dzieląc się nią regularnie, poznajemy świat erotomańskiej ułudy i w ten sposób przestajemy w nim przebywać. Kiedy mgła fantazji znika, przestajemy błądzić i ukazuje się nam rzeczywistość.
 Czy przenikam świat erotomańskiej propagandy, a może wciąż tułam się za nią jak za fatamorganą na pustyni? Czy jestem wdzięczny SLAA za poznanie świata ułudy, które przenosi mnie z niego w krainę trzeźwości?
 Modlę się, abym nie szukał miłości tam, gdzie jej nie ma. Modlę się, abym nie tułał się za fatamorganą po pustyniach ducha, lecz gasił pragnienie w ożywczym źródle trzeźwości. Modlę się, abym przenikał świat ułudy prawdą, które mi odsłaniasz, Panie.
 Tu i teraz: Dzięki mityngom i wsparciu SLAA pryska świat złudzeń i wkracza rzeczywistość. Poznając całą propagandę erotomanii, przestaję się za nią tułać i zmierzam ku wyzwoleniu.
