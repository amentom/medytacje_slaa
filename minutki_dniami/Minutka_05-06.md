06 maja

Żaden sługa nie może dwom panom służyć.
(Jezus z Nazaretu)

Nie mogę służyć Bogu obsługując swoje uzależnienia; nie mogę mieć i Jego, i ich. W zdrowieniu nie jest możliwe działanie na dwa fronty. Muszę wybierać i decydować. Nie „raz na zawsze”, ale codziennie, w każdej bieżącej sytuacji, jaką spotykam na mojej drodze. Każdego dnia oddalam więc myślenie o kompromisie między dawną niewolą, a nową wolnością; między erotomanią, a Bogiem; między obsesją, a sobą; między śmiercią, a życiem. Pomaga mi, jeśli odświeżam sobie w pamięci upadek, do jakiego przywiodła mnie choroba, gdyż kusi mnie ona ułudą, zasłaniając konsekwencje. Kusi mnie zwłaszcza, gdy chwieję się wskutek jakiegoś ciosu, kryzysu czy słabości. Mówi wtedy: „Wcale nie jestem taka zła! Weź mnie z powrotem, a obsłużę cię, jak nigdy...” Tylko pamiętając, że ta słodka oferta jest w rzeczywistości macką ośmiornicy, która mnie potem pochłonie, mogę zachować trzeźwość. Tylko widząc, co kryję się pod zwiewną szatą złudzeń i moimi racjonalizacjami, mogę wybierać prawidłowo. Pamiętam, że dla mnie właściwą odpowiedzią jest Bóg.
Czy wykluczam kompromis między erotomanią a zdrowieniem, a może patrzę jeszcze czasem do tyłu? Czy jestem wdzięczny, że SLAA odświeża mi stale w pamięci, co oznacza dla mnie powrót do uzależnienia?
 Modlę się, abym pamiętał, dokąd prowadzi uzależnienie od seksu i miłości. Modlę się, abym wykluczał jakiekolwiek pertraktacje z chorobą. Modlę się, abym, służąc sobie i innym w wydobywaniu się z dna, Tobie służył, mój Panie.
 Tu i teraz: Odrzucam jakiekolwiek kompromisy z erotomanią. Pracując nad sobą poprzez SLAA i niosąc posłanie, służę Bogu. Wybieram abstynencję i przytomnie decyduję na każdym kroku.
