08 listopad

a
Twoje powołanie jest tam, gdzie Bóg Cię postawił.
(matka Teresa z Kalkuty)
 Nas, uzależnionych szukających wyjścia, Siła Wyższa prowadzi do miejsca cudu i przemiany. SLAA to nasz duchowy dom - port macierzysty, do którego ciągle wracamy, dokądkolwiek pchną nas prądy życia. Budujemy SLAA własnymi rękami, budując zarazem pokorę według Dwunastu Tradycji. Poznając swoją skłonność do chodzenia własnymi ścieżkami, pilnujemy się, by nie porzucać tej ożywczej oazy dla miraży duchowej pustyni... Jeśli podejmujemy abstynencję godząc się przeżywać pustkę w sobie - jeśli chodzimy na mityngi, dzielimy się i ufamy Sile Wyższej - jesteśmy na właściwym miejscu i możemy właściwie działać. Jeśli regularnie i głęboko się modlimy, zdajemy swój obrachunek moralny i zadośćuczyniamy innym, zawsze poznamy, jak trzeba postąpić; chodzimy wtedy z podniesioną głową i w pogodzie ducha. Jeśli niesiemy posłanie innym uzależnionym i budujemy Wspólnotę, zachowamy uzyskane dobra i będziemy mieli gdzie wracać. Ponieważ stale wracamy do SLAA, każdy cud w naszym życiu staje się możliwy.
 Czy ufam duchowej mądrości programu i wytrwale buduję SLAA, a może chcę tylko szybko się gdzieś postawić w życiu? Czy jestem wdzięczna - buduję TO miejsce i idę TĄ drogą?
 Modlę się, aby nie zwiodły mnie miraże duchowej pustyni. Modlę się, abym stale powracała do oazy, jaką jest dla mnie SLAA. Modlę się, abym godziła się na miejsce, które mi wskazujesz, Siło Wyższa.
 Tu i teraz: Jeśli nie chcę sama szybko postawić się gdzieś w życiu, poznam, gdzie mnie stawia Siła Wyższa. Podejmuję ryzyko przemiany, przychodzę na mityngi i powierzam się Sile Wyższej.
