19 grudnia

Stroń od ludzi, którzy bagatelizują twoje ambicje.
(Mark Twain)
W SLAA pracuję nad uwolnieniem się od negatywizmu. Dzieje się to poprzezafirmowanie wraz z innymi uzależnionymi cudu trzeźwości i drogi do duchowego przebudzenia. Tych afirmacji nigdy nie jest za dużo. Słuchając wypowiedzi innych zdrowiejących przyjmuję program pozytywnego myślenia, czucia i działania. Wystrzegam się dawnych przekazów i ludzi, którzy bagatelizują moje możliwości i ambicje, krytykując mnie lub negując. Nie chcę dopuszczać, by podkopywali moją determinację. Jeśli nawet nie ma ich już obok, wciąż są groźni jako krytyczne głosy wątpienia i fatalizmu ciągle odzywające się w mojej głowie. Nie pozwalam, aby podkopywały moje poczucie własnej wartości. Dzięki bezwarunkowej akceptacji obecnej na mityngach SLAA afirmuję własną wartość i ukryte zdolności.
 Czy nastawiam się na program pozytywnego myślenia, czucia i działania? Czy może nadal ulegam dawnym przekazom, że dobre rzeczy nie są dla mnie? Czy czuję wdzięczność za zmianę postrzegania siebie?
 Modlę się, aby przestawać myśleć o sobie negatywnie. Modlę się, aby przyjmować nowe spojrzenie na siebie, którego się uczę w SLAA. Modlę się, aby pamiętać, że to Ty, Panie, dajesz mi wzrost i rozwój..
 Tu i teraz: Unikam ludzi, miejsc i sytuacji, które utrwalają we mnie program negatywizmu i uzależnienia. Opieram mój stosunek do siebie i do innych na afirmowaniu duchowego rozwoju w SLAA.
