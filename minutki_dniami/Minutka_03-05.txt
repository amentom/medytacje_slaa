05 marca

Droga do szczęścia wiedzie przez akceptację cierpienia.
(św. Franciszek Salezy)
 Szczęście nie koniecznie znajdę w zaznawaniu przyjemności, a raczej we wspólnym uwalnianiu cierpienia. Ból - ten, który jest mi dany, a nie ten, który sobie sam zadaję - jest dla szczęścia tym, czym pas startowy dla samolotu. Jeśli w pewnym momencie nie oderwę się od niego, nie wzniosę się ku niebu. Dopóki wszystkie cierpienia przeszłości - te z czynnego uzależnienia i te ze zranień z dzieciństwa - nie zostaną przeżyte i uwolnione, przykuwają mnie one. I choć na początku dają rozpęd, muszą potem odpaść. Akceptując i kojąc dawne rany doprowadzam do tego, że strupy na nich - nasze przywiązanie do autodestrukcji - odpadają. Zgoda na ból prowadzi mnie na miejsce startu, gdzie go w końcu zostawiam, by wznieść się ku szczęściu. Chcę przebyć „pas startowy” ale w jakimś momencie zostaje on za mną. Przychodzi pora podnieść głowę i wzbić się do duchowego lotu w przestworza trzeźwości.
 Czy znajduję szczęście poprzez akceptację cierpienia, a może - aby go nie czuć wciąż popadam w doznania, które dają haj, upojenie i „kopa”? Czy czuję wdzięczność za mój pas startowy - bolesny rozbieg do zupełnego wyzwolenia?
 Modlę się, aby akceptować moje cierpienia i uwalniać je. Modlę się, aby dzięki nim wzbijać się do duchowego lotu w przestworza trzeźwości. Modlę się, aby Twoje tchnienie, Boże, było unoszącym prądem, co napełnia moje skrzydła.
 Tu i teraz: Akceptując cierpienia, wyrzucam balast uwiązania do choroby, katastrofizmu i karania siebie. Jak samolot, rozstaję się z pasem startowym i łapię wznoszący prąd Bożej miłości.
