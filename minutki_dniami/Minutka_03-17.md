17 marca

Jeśli chcesz znaleźć swoją Siłę Wyższą, musisz codziennie spędzać czas
z Jego wybranym narzędziem: twoim sercem.
(Sri Chinmoy)
 Aby odnaleźć moją Siłę Wyższą - aby zbudować z leczącą więź - chcę każdego dnia spędzać pewien wyznaczony czas z własnym sercem. Chcę być „nieustraszona i gorliwa od samego początku.” Dla mnie, SLAA, oznacza trwanie w modlitwie z medytacją, w której rano proszę o trzeźwy dzień, a wieczorem dziękuję za, że przeżyłam go godnie. Oznacza to dla mnie również prowadzenie „dzienniczka uczuć” i regularne mityngi, gdzie poznaję moje serce, otwieram je przed sobą i oczyszczam je z pożądań i nieprawości. Wylewam z siebie całe uzależnienie od seksu i miłości i proszę moją S.W., aby zamieszkała we mnie. Dzięki abstynencji od moich wzorców uzależnienia nie goszczę Jej w zabałaganionym domu ale w uporządkowanym. W modlitwie pytamy swoją S.W., jak w nowy, funkcjonalny sposób „umeblować” moje opróżnione z choroby serca - jak w nowy sposób ułożyć własne życie i więzi. Przestaję być wewnątrz zsypem na śmieci, a staję się komnatą Wielkiego Króla.
 Czy co dzień przebywam pewien wyznaczony czas w moim sercu i zapraszam do niego swoją Siłę Wyższą, a może dalej mieszka we mnie choroba? Czy czuję wdzięczność, że zdecydowałam się być na tej drodze nieustraszoną i gorliwą od samego początku?
Modlę się, aby cała choroba opuściła moje wnętrze. Modlę się, aby moja S.W.
zechciała w nim uczynić swoją komnatę, Boże. Modlę się, abym „umeblowała” ją dla Ciebie, Panie.
 Tu i teraz: Dzieląc się z innymi z SLAA, oczyszczam moje serce z choroby i wprowadzam w nie moją S.W. Jestem nieustraszona i gorliwa od samego początku. Przestaję być zsypem na odpadki, a staję się komnatą Wielkiego Króla.
