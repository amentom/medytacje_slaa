14 czerwca

Drabina do królestwa niebieskiego jest ukryta w tobie, w twej duszy. Zanurz się w siebie, a znajdziesz stopnie, po których będziesz mógł się wspiąć. (św. Izaak z Niniwy)
 Szczeble, po których wspinamy się z piekła erotomanii królestwa życia duchowego, początkowo jawiły się nam jako kłody rzucane pod nogi przez złośliwy świat - zabierały nam komfort niemoralnego życia, iluzji i nałogowego dogadzania sobie. Jednak to właśnie spięta tymi szczeblami w ramy jednego dnia drabina Dwunastu Kroków i Dwunastu Tradycji pozwala nam wydobyć się z dna. Każda rozpoznana wada, opieszałość, egoizm czy nieuczciwość, oddana w SLAA Bogu i osobiście naprawiana, zmienia się zaraz w kolejny szczebel, na którym możemy stanąć i postąpić wzywż. Nie potrafimy oddawać swoich ułomności inaczej, niż dzieląc się nimi nawzajem ujawniając je z intencją, by się z nich wyzwolić. Dzięki mityngom zanurzamy się w swoje przeżarte erotomanią wnętrze, gdzie znajdujemy niezbędne punkty zaczepienia, by iść wzwyż. Wspiniaczka do Boga okazuje się możliwa tylko dzięki szczelinom, rysom i pęknięciom w naszej duszy.
 Czy wspinam się do Boga dzięki szczelinom, rysom i pęknięciom w mojej duszy, a może boję się do końca poznać siebie? Czy jestem wdzięczny, że zamiast windy do nieba to ja sam muszę w sobie montować drabinę programu?
 Modlę się, abym łączył w sobie szczeble programu SLAA w drabinę do nieba. Modlę się, abym, przedkładał moje słabości Tobie, Boże i naprawiał je. Modlę się, abym wspinał się do Ciebie, Panie, dzięki szczelinom, rysom i pęknięciom w mojej duszy.
 Tu i teraz: Przedkładając moje wady Bogu i naprawiając je, montuję w sobie drabinę do wyzwolonego, uświęconego życia. Wspólnie z innymi SLAA wspinam się nią po szczeblach programu.
