
# 21 lipca

> Miłość i poczucie winy nie mogą współistnieć. Godząc się na jedno, odrzucamy drugie. (Kurs cudów)

Kiedy zdarzał się na mityngu temat: "Za co siebie lubię?" myśleliśmy nieraz, że to jakiś żart. Nękał nas przecież wstyd i burze negatywnych myśli na temat własnej osoby. Jakże one wydawały się słuszne, zważywszy na nasze dotychczasowe życie! Stanowiły nas codzienny pokarm, więc woleliśmy mieć poczucie winy, niż nie mieć nic. Jednak wypowiedzi innych trzeźwych SLAA pokazywały nam, że jedynie myślenie i odczuwanie oparte na miłości może nas wyrwać z nałogu i zaleczyć naszą wewnętrzną pustkę. Powoli oswajaliśmy się z tą koncepcją. Widząc, że inni w SLAA są nam życzliwi, do niczego od nas nie zmuszają i akceptują nas bezwarunkowo, godziliśmy się na pierwsze dawki leczącego nałóg pozytywnego myślenia. Pod "kroplówką" Wspólnoty, ucząc się przyjmować zdrowy duchowo pokarm miłości, przechodziliśmy gruntowny „detoks” nie tylko z pożądań i fantazji, lecz także ze wstydu, osądu winienia siebie. Godząc się na agape, musieliśmy odrzucić poczucie winy.

- Czy umiem objąć się przed lustrem i powiedzieć: "kocham cię; jestem z ciebie dumny" - a może nadal wstydzę się spojrzeć sobie w oczy?
- Czy jestem wdzięczny SLAA za naukę miłości do samego siebie?

- Modlę się, abym zmieniał stosunek do siebie z negatywnego na pozytywny.
- Modlę się, abym nie gnębił się poczuciem winy i wstydem.
- Modlę się, abym był otwarty na strumień Twojej miłości, Boże, który mnie obmywa.

Tu i teraz: Przyjmując duchowy pokarm miłości, przechodzę w SLAA detoks z wszelkich form dokuczania sobie. Oczyszczam się z negatywizmu i mam coraz więcej miejsca na Bożą agápē.
