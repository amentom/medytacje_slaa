14 grudnia

Zło spełnia się poprzez brak miłości;
dobro - poprzez bliźniego, któremu w niej służymy. (anonim)
 Niezdolność do kochania drugiego człowieka wynika często z niezdolności wybaczania mu jego wad. Zupełnie tak samo, jak brak zdolności kochania samego siebie. Udział w SLAA pokazuje, że nie zatraciliśmy do końca ludzkich odruchów i wraca nam godność. Uczymy się wybaczać - sobie i innym - słabości, potknięcia i wady. Program pomaga nam zaakceptować siebie jako ludzi chorych, którzy chcą zdrowieć. Zaczynamy obdarzać się miłością i uczymy się kierować ją także do małego, niewinnego i skrzywdzonego dziecka, jakie nosimy na dnie duszy.
Współczując własnemu nieszczęściu, nie możemy już nie kochać innych cierpiących z powodu swoich braków i nałogów. Robimy więc wszystko, żeby mogli sobie pomóc. A gdy „rozdajemy” tę miłość, Bóg zawsze uzupełnia ją z nawiązką. W ten sposób stajemy się kanałem, przez który łaska Boża dopływa coraz obficiej. Dlatego to bardziej my potrzebujemy bliźnich, którym służymy, niż oni - nas.
 Czy staram się służyć innym cierpiącym uzależnionym od seksu i miłości? Czy może wolę tylko brać i izoluję się? Czy czuję wdzięczność, że mogę dziś służyć dobru zamiast być niewolnikiem zła?
Modlę się, aby móc służyć bliźnim w miłości i z miłości. Modlę się, aby wybaczać
- sobie i innym - wady i niepowodzenia. Modlę się, aby przepływało przez mnie Twoje uzdrawiające miłosierdzie, Boże.
 Tu i teraz: Otwieram wszystkie zakamarki w sobie na Twoją miłość Boże. Służąc innym, chcę spełniać dobro jakiego pragniesz, Panie. Dopomóż mi, proszę, nie zauważać tego, aby nie wy-9hodować w sobie pychy.
