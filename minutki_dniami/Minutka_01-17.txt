17 stycznia

Niczego nie możemy innych nauczyć,
możemy jedynie pomóc im poznać samych siebie.
(Galileusz)
 Nasze mityngi nie są nauczaniem o uzależnieniu, lecz lustrem. Dzieląc się sobą i słuchając doświadczeń innych SLAA, możemy wejrzeć w swoje wnętrze. Pozbywamy się samousprawiedliwień, złudzeń i masek. Gdy w ten sposób z prawdy o nas zostaną zdjęte zakrywające ją szaty, łączymy się z nią bez przeszkód, bowiem oddzielają nas od niej tylko zaprzeczenia i iluzje. Nie możemy rozebrać rzeczywistości, dopóki sami się nie rozbierzemy. Szaty są kamuflażem i barierą. Tak właśnie działają mityngi: rozbierają rzeczywistość i zarazem rozbierają nas. Gdy zdobywamy się na bezwzględną uczciwość, prawda o nas staje przed nami naga i wyraźna. Odkrywając siebie, pomagamy innym odkryć, kim są w rzeczywistości. Nikogo nie możemy nauczyć trzeźwego życia, ale wspólnie możemy sobie pomóc poznać samego siebie. Tam, we własnej głębi, odkrywamy Boga.
 Czy odkrywam na mityngach prawdę o mnie, a może próbuję wyzdrowieć bez wstępowania w siebie? Czy jestem wdzięczny SLAA za program, który rozbiera rzeczywistość, rozbierając mnie - i na odwrót?
 Modlę się, abym każdy Krok programu zaczynał od rozbierania siebie. Modlę się, abym zrzucał szaty zaprzeczeń i iluzji, które izolują mnie przed prawdą. Modlę się, abym wstępując w prawdę o sobie, w Ciebie wstępował, mój Panie.
Tu i teraz: Dzięki mityngom dokonuję tego, czego nie mogę się nauczyć:
odkrywam siebie. Wspólnie z innymi SLAA zrzucam szaty samousprawiedliwień, zaprzeczeń i iluzji. Wstępując w prawdę o sobie, wstępuję w Boga.
