
# 31 sierpnia

> Uzależnienie to smoczek wtykany płaczącemu dziecku: zamiast sycić i koić, uniemożliwia wyrażanie uczuć. (anonim)

Mówimy, że uzależnienie od seksu i miłości to podłączanie się do niewłaściwego źródła. Mimo ostatecznej porażki, powinniśmy pogratulować sobie intuicji. Czuliśmy bowiem, że potrzebujemy zewnętrznego źródła mocy, miłości i zespolenia, których na pewno słuszne jest szukać - tylko kwestia gdzie. Naszą tragedią stało się pomylenie adresów. W uzależnieniu nie adresowaliśmy naszych tęsknot do Boga, a do bożka: Erosa. Ten działał jak smoczek wtykany głodnemu dziecku - zamiast koić i karmić, potęgował nasycenie, a blokował dotarcie do prawdziwych uczuć i wyrażenie ich. Naciskani kryzysem, pierwszy krok pod właściwy adres wykonywaliśmy przychodząc do SLAA. Choć to nie było to miejsce, gdzie chcielibyśmy trafić, tutaj właśnie dane nam było znaleźć rozwiązanie. Dzieląc się sobą i przyswajając mądrości programu, podłączamy się do Źródła, które nas nie uzależnia i nie rani, lecz daje prawdziwy pokarm, koi i nasyca. Być może właśnie tę zagadkę dostaliśmy w chwili urodzenia: czując duchowy głód pełni, odnaleźć właściwy adres i Adresata?

- Czy przychodzę dziś pod właściwy adres, a może wciąż szukam atrakcyjnego smoczka?
- Czy jestem wdzięczny, że SLAA odbiera mi komfort „ssania” innych i pozwala dotrzeć do prawdziwych uczuć?

- Modlę się, abym kierował mój duchowy głód pod właściwy adres.
- Modlę się, abym poprzez SLAA otrzymywał duchowy pokarm, jakiego mi trzeba w zdrowieniu.
- Modlę się, abym wskazywał właściwe źródło tym, którzy szukają: Ciebie, Boże.

Tu i teraz: Dopóki przychodzę pod właściwy adres - SLAA - nie muszę ssać smoczka. Moje pragnienie pełni, miłości i zespolenia kieruję do Boga, jakkolwiek Go rozumiem i zaznaję ukojenia.
