# 2 czerwca

> Najlepsza książka pisze się sama. (William Wharton)

Nie powinniśmy traktować zdrowienia z uzależnienia jak musztry - nie możemy go sami wyreżyserować ani też wymusić na sobie. Nie jest to też wyścig. Najlepsze okazje do przerabiania Kroków daje nam codzienne życie - jego bieżące sytuacje i zdarzenia. Warto obserwować je tak, jak znaki drogowe. Warto systematyzować i analizować nasze doświadczenia, omawiając je na mityngach czy ze sponsorem. Warto organizować warsztaty czy wyjazdy SLAA poświęcone wybranym obszarom zdrowienia. Staramy się jednak nie stosować sztucznego klucza - np. nie robimy Czwartego Kroku, bo jest kwiecień, lecz dlatego, że staliśmy się do niego gotowi wskutek znalezienia wiary i zaufania Bogu. Tak więc uznajemy zdrowienie za proces samonośny, któremu jedynie pomagamy, zamiast kontrolować. W ten sposób nasz rytm staje się naturalny, trzeźwość - niewymuszona, a owoce dojrzewają o swojej porze. Nie próbujemy ich zrywać przedwcześnie, ani też nie pozwalamy, by przejrzały lub padły łupem robaka.

- Czy przerabiam program SLAA odpowiednio do mojej gotowości i zachodzących zdarzeń, a może traktuję zdrowienie jak wyścig lub musztrę?
- Czy jestem wdzięczny za dymisję ze stanowiska reżysera własnego zdrowienia?

- Modlę się, aby szedł krokiem dostosowanym do zdarzeń.
- Modlę się, abym wyczuwał właściwą porę - nie zwlekał i działał stosownie do sytuacji.
- Modlę się, aby owoce zdrowienia dojrzewały we mnie według Twojego „zegara,” Boże.

Tu i teraz: Mój postęp nie dokonuje drogą moich rozporządzeń. Pozwalam zdrowieniu toczyć się we mnie według Bożego „zegara”. Wsłuchuję się w bieg zdarzeń i stosownie do nich stawiam Kroki.
