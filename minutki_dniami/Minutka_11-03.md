03 listopad

a
Korzeń odczuwa potrzebę otrzymywania; owoc odczuwa potrzebę dawania.
(Kahlil Gibran)
Dając - dzieląc się z innymi swoją trzeźwością - przyznajemy z pokorą, że nie jesteśmy samowystarczalni. Sami potrzebujemy duchowego podtrzymania tak, jak powietrza. Dając, decydujemy się otworzyć w SLAA do końca. Musimy zaryzykować: zdjąć swój pancerz i poczuć swoją podatność na zranienie - odważamy się pokazać innym nasze najbardziej narażone miejsca. Musimy też zakwestionować i porzucić fałszywy wstyd - wszystkie negatywne myśli, uczucia i reakcje na samego siebie: całe nasze poczucie niegodności i niezasługiwania. Musimy odważyć się odnaleźć i poczuć w sobie małe, czyste i niewinne dziecko, które pragnie troski i bezpieczeństwa. Mówiąc TAK Bożej opiece, dajemy sobie prawo do tych wszystkich darów, których nigdy nie zaznawaliśmy. Przyjmyhjąc je, czynimy dla siebie to, co dla rośliny jej korzeń, który chłonie ożywcze soki. Dzięki nim możemy zawiązać w sobie i wydać zdrowy owoc: trzeźwość i przebudzenie duchowe. Dzisiaj dzielimy się nim bardziej z potrzeby otrzymywania, niż dawania.
 Czy, odsłaniając swoje najbardziej upokorzone miejsca, chłonę nimi miłość, a może wciąż blokuje mnie poczucie niegodności i niezasługiwania? Czy jestem wdzięczny, że aby wydać w SLAA owoc muszę wpierw udrożnić mój „korzeń”?
 Modlę się, abym z pokorą przyjmował to, co proponuje mi SLAA. Modlę się, abym dawał sobie prawo do wszystkich dobrodziejstw, których nie zaznałem. Modlę się abym mówił nieustające TAK Twojej miłości, o Jedyny.
 Tu i teraz: Dzięki przychodzeniu do SLAA czynię dla siebie to, co dla rośliny jej korzeń. Chłonąc z pokorą duchowe łaski i Bożą miłość, wydaję owoc trzeźwości i dzielę się nim.
