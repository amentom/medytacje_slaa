23 maj

a
Łatwiej jest rozbić atom, niż rozmaite ludzkie zaprzeczenia
(Albert Einstein)
 Zaprzeczanie wprowadza w nasze serca ciemność, w której zaraz na nowo lęgnie się choroba. Ilekroć mówimy sobie: "to lub tamto (ten lub tamta) nie budzi już moich pożądań" albo: "nie chodzi mi o seks czy miłosną intrygę", sami łapiemy się w sieć racjonalizacji i fantazji, a w końcu nawrotu. Ilekroć zaczynamy wierzyć: "mam już to za sobą" albo: "jestem już odporny na takie drobne pokusy", nasza choroba szybko sprowadza nas na ziemię. I jeśli nie kapitulujemy od razu, szukając ratunku we Wspólnocie, Bogu i programie SLAA, szykują się nam poważne kłopoty. Erotomania bowiem uparcie stara się nas przekonać, że została już za nami, i pozornie „odpuszcza.” Kiedy jednak zaczynamy znów oglądać się na boki, wpadamy na nią jak na słup, który nagle wyrósł na naszej drodze. Nawet jeśli w pierwszym odruchu chcemy temu zaprzeczyć, bo przecież „słup” został za nami, nasze zaprzeczanie rozbija się w końcu o naszą chorobę...
 Czy pamiętam, że co dzień chodzę wśród pułapek erotomanii, a może złudzę się, że mam je już za sobą? Czy jestem wdzięczny, że w SLAA moje zaprzeczanie rozbija się w końcu o moją chorobę?
 Modlę się, abym rozbijał moje zaprzeczanie zanim ono rozbije mnie o erotomanię. Modlę się, abym nie uśpił mojej czujności lecz trwał w prawdzie. Modlę się, aby chroniła mnie dzisiaj Twoja tarcza, Boże.
 Tu i teraz: Omijam pułapki, jakie uzależnienie od seksu i miłości stawia mi na drodze. Z humorem podchodzę do moich nawrotów zaprzeczania i rozbijam je zanim ono rozbije mnie o moją chorobę.
