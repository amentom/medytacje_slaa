30 marca

Szczęście nie jest podarunkiem bogów; człowiek sam musi się o nie postarać. (Epikur)
 Nie zegniesz gałęzi, nie zerwiesz jagody - mówi stare przysłowie. Prawdziwe szczęście jest rzeczą właśnie wysiłku, odwagi i pracy. Trzeba po nie osobiście sięgnąć, zgiąć się. Bóg wprawdzie „karmi ptaki niebieskie”, ale nie wkłada im pożywienia do dziobka; one same muszą je sobie znajdować. ... Dla nałogowych gratyfikacji umieliśmy znosić wielkie wyrzeczenia. Uzależnienie od seksu i miłości kosztowało nas mnóstwo nakładów, ryzyka i sił. Dziś wystarcza, jeśli tyle samo traconego dawniej czasu i energii poświęcamy zdrowieniu i programowi SLAA. To nasz egzamin z pokory. Choć przywykliśmy do poświęceń, teraz zdobywamy się na nie bez egoistycznych pobudek i właściwie je adresujemy. Dzięki zbiorowej mądrości Wspólnoty wiemy już, gdzie szczęścia nie mieszka i wiemy, że rządzi nim duchowe prawo: dawaj (siebie), a otrzymasz (siebie). Działając z właściwą orientacją „w terenie”, możemy się dzisiaj postarać o szczęście, które nie będzie niszczącą udręką.
 Czy sięgam po szczęście - zgniam mój kark pod programem SLAA - a może myślę, że pełnia przyjdzie sama, bez mojego wysiłku? Czy jestem wdzięczny, że tylko ode mnie zależy jej osiągnięcie?
 Modlę się, abym zginał mój hardy kark po programem SLAA i dawał sobie prawo do szczęścia. Modlę się, abym wkładał w zdrowienie nie mniej energii niż w erotomanię. Modlę się, abym dzielił się z ludźmi tą radością i Twoimi łaskami, Boże.
 Tu i teraz: Nie żałuję czasu i energii na prawdziwe szczęście, tak jak kiedyś nie żałowałem ich na erotomanię. Zginam gałąź, na której ono rośnie - siebie - i sięgam po dobre rzeczy. Dzielę się nimi z wdzięcznością.
