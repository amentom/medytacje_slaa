02 sierpnia

Jeżeli się rozwijasz, to znaczy, że żyjesz. Jeśli nie, równie dobrze mógłbyś być martwy.
(Wayne W. Dyer)
 Nie patrzę na to, kim jestem; patrzę na to, kim mogę się stać. Na początku drogi w SLAA bywało, że im prawdziwszy stawał się mój wizerunek, tym bardziej mnie przygnębiał. Nauczyłem się jednak nie zamartwiać tym, jaki aktualnie jestem, gdyż patrząc na innych i słuchając ich historii, widzę, kim mogę się stać. Gdy poczwarka spogląda na motyla, musi nabrać otuchy. Obietnice programu nie zawiodły mnie i w miarę jak doznaję przemiany, zaczynam patrzeć na ludzi tonących w nałogu pod kątem tego, jacy mogą się stać. Coraz lepiej dostrzegam ich ukryty pod chorobą potencjał. Widząc jednocześnie, jak rzadko osoby uzależnione decydują się go zrealizować oraz splotu ilu okoliczności było mi do tego trzeba, zaczynam rozumieć, jak wielka spotkała mnie łaska. Polegała ona na tym, że stałem się gotowy ją przyjąć - wybrać odstawienie i rozwój na programie SLAA. Inaczej równie dobrze mógłbym być martwy.
 Czy wybieram odstawienie i własny rozwój w SLAA, a może wciąż odkładam realizację mojego potencjału? Czy jestem wdzięczny, że akceptacja mojego obecnego stanu pozwala mi odkryć, kim mogę się stać?
 Modlę się, abym nie patrzył, jak nisko upadłem, lecz na to, jak bardzo mogę się dzięki temu rozwijać. Modlę się, abym wybierał dziś odstawienie i własny rozwój. Modlę się, aby Siła Wyższa, była Architektem mojej przemiany, a ja - jej uczciwym wykonawcą.
 Tu i teraz: Przestaję się gnębić moją przeszłością, wadami i dzisiejszym wizerunkiem. Patrzę na to, kim mogę się stać, jeśli pracuję nad sobą i ufam potencjałowi, jaki złożyła we mnie Siła Wyższa.
