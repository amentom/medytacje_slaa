01 październik

a
Ból jest jak rozbicie orzecha, który zawiera naszą mądrość.
(Kahlil Gibran)
 Uzależnienie było rodzajem skorupy izolującej nas przed bólem. Jego pancerz, choć pomagał nam znosić stresy, tłumił lęki i dawał iluzję bezpieczeństwa, odcinał nas jednak od własnego wnętrza i rzeczywistych uczuć. Nosząc go, nie mogliśmy ukoić dawnych zranień, usuwać wad ani kochać naszej podatności na zranienie. Żyliśmy bez kontaktu z samym sobą: nieprzemakalni od zewnątrz i zaizolowani przed własnym wnętrzem. W relacjach z ludźmi nasze skorupy zderzały się w konfliktach, wrogości, egoizmie i lęku przed odrzuceniem, więc nie mogliśmy ani nikogo głębiej poznać, ani samemu dać się poznać. Pancerz ten jednak coraz boleśniej nas uwierał. W SLAA, przechodząc punkt krytyczny, kapitulujemy pod naporem choroby i pozwalamy Sile Wyższej - rękami innych SLAA - skruszyć naszą obronną łupinę. Ból, jaki towarzyszy jej pękaniu, owocuje wglądami i wydobywa mądrość ukrytą w naszym wnętrzu. Zasila ona SLAA, tworząc lek na uzależnienie, którym się dzielimy.
 Czy dzielę się mądrością, którą znajduję w SLAA, a może dalej trwam w pancerzu uzależnienia i boję się je ruszyć? Czy jestem wdzięczna za ból pękania mojej skorupy, który nasącza mnie mądrością?
 Modlę się, abym korzystała z mądrości, jaką odkrywam w SLAA. Modlę się, abym pomagała Ci, Siło Wyższa, rozgryzać mnie w sumieniu - kruszyć mój pancerz. Modlę się, abym - otwarta przed sobą, innymi i Tobą, Siło Wyższa - nie zasklepiła się znowu.
 Tu i teraz: Godząc się na ból pękania pancerza mojej choroby, poznaję siebie. Mądrością, którą ukrywał, dzielę się z tymi, którzy również chcą ją w sobie odkryć i jestem do końca otwarta.
