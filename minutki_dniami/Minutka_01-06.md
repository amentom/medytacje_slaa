06 stycznia

Kto na powierzchni jest doświadczany, zwraca się ku głębinom. (przysłowie chińskie)
 W SLAA sięgam do prawdziwej głębi. Bolesna to dla mnie praca i pewnie nie podjąłbym się jej, gdyby nie prześladowcza choroba. Dopóki nie było rozpaczy nad sobą, nie było we mnie gotowości na serio zajmować się programem. Kto - mając się dobrze - chce rozgrzebywać przeszłość i wyciągać najbardziej bolesne uczynki? Kto chce rezygnować z własnej woli i powierzać ją woli Siły Wyższej? Tak naprawdę, nie chce mi się robić obrachunków moralnych pod stałą samoobserwacją. Szczerze mówiąc wcale mi się nie chce mozolnie przecierać szlaków medytacji i modlitwy. Pisać listę skrzywdzonych osób i zadośćuczyniać. Chronić, kochać i wychowywać od nowa swoje wewnętrzne dziecko. Ale jest we mnie chęć bycia zdrowym, każdego dnia coraz silniejsza. To zdobywanie się na wysiłek doświadczania przez nałóg kieruje mnie ku głębinom ducha. To ból mojego uzależnienia i groźba nawrotu wskazuje mi dziś miejsce, gdzie w mojej duszy ukryty został skarb.
 Czy pozwalam, by doświadczenia prowadziły mnie do miejsca, gdzie w mojej duszy kryje się skarb, a może boję się zagłębić w sobie? Czy czuję wdzięczność, że dziś każdy ucisk na powierzchni kieruje mnie do moich głębin?
 Modlę się, aby doświadczenia, jakiego doznaję na powierzchni, kierowały mnie ku głębinom. Modlę się, aby Moja Siła Wyższa okazała się skarbem mojej duszy.
 Tu i teraz: Sięgając głębin mojej duszy zdrowieję, doznając łaski mojej Siły Wyższej. Dzięki niej staję się wdzięczny za prześladowania, trudności i doświadczenia, które mnie odpowiednio kształtują.
