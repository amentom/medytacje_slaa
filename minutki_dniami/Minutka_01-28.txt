28 stycznia

Nie pragnąć, aby niedole były nam oszczędzone, lecz pragnąć łaski, która by je wszystkie przetworzyła. (Simone Weil)
 Uzależnienie od seksu i miłości objęte zdrowieniem może zdziałać więcej, by objawić mi łaskę i Boga, niż wszyscy mędrcy, kaznodzieje i guru razem wzięci. Nieobliczalność i uzależniająca dominacja żądzy sprawia, że mam do czynienia z lękiem, który daje początek mądrej odwadze. Mam do czynienia ze wstydem, którego drugą twarzą jest bezwstyd, lecz dzięki abstynencji i łasce zdrowienia wstyd i bezwstyd stają się źródłem prawości. Mam do czynienia z poczuciem winy, które - przepracowane w programie - rodzi odpowiedzialność. Mam do czynienia z zaborczą żądzą, która ustępując czyni przestrzeń dla działania mojej Siły Wyższej. Mam do czynienia z nieodpartą tęsknotą za transcendentnym zespoleniem z kimś - doprowadzając do mistycznego zjednoczenia z Bogiem. Obym przetworzył niedolę mojego nałogu w stały, duchowy wzrost.
 Czy przetwarzam niedolę mojego uzależnienia w stały, duchowy wzrost, a może odstrasza mnie moja pustka, którą Bóg miałby zamieszkać? Czy czuję wdzięczność za upadek, który sprowadza na mnie łaskę duchowego przebudzenia?
 Modlę się, aby mój lęk pobudzał mnie w kierunku mądrej odwagi, wstyd w kierunku prawości, a poczucie winy w kierunku odpowiedzialności. Modlę się, aby moja tęsknota znalazła cel w Tobie, mój Boże. Modlę się, aby Twoja łaska, Panie, zmieniała każdą moją niedolę w duchowy wzrost.
 Tu i teraz: Nie chcę oszczędzenia mi cierpień, lecz łaski, która je przetwarza w duchowy wzrost. Pozwalam, by moja tęsknota za miłosnym zespoleniem znajdowała cel i ukojenie w Bogu.
