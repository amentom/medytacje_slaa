01 lipca

Wypalona skorupa tworzy kształt misy. Ale użyteczność jest w jej pustce.
(Lao Tsy)
 W odstawieniu często narzekaliśmy na dotkliwe uczucie pustki. Jednak dzięki wolnej przestrzeni, jaką w nas tworzyła, pustka ta okazywała się dobrodziejstwem. Obudowując ją w sobie szczelnie materiałem Kroków i Tradycji, zmienialiśmy się w rodzaj miecha, który - choć pusty, to nie wyczerpany - działał jak potężne płuco, rozpalając w nas nadzieję na wyzwolenie z erotomanii i zupełną przemianę. Niczym skurcze bijącego serca, miech ten stawał się naszym natchnieniem także w niesieniu posłania innym ciepiącym erotomanom. Nie działał jednak sam; to my musieliśmy wkładać wysiłek, by ciągle nim poruszać. W ten sposób nasza pustka, choć odczuwana w sposób dojmujący, okazywała się dobrodziejstwem napędzającym nasz wspólny wzrost. Bez niej program SLAA nie miałby duchowego miecha, zdolnego rozpalić w nas pragnienie wewnętrznej przemiany i tęsknotę za Bogiem.
 Czy, godząc się na odstawienie, zmieniam się w duchowy miech, a może wciąż zapycham się podnieceniem i żądzą? Czy jestem wdzięczny, że moja użyteczność - dla siebie, dla innych i dla Boga - leży w ogołoceniu się z siebie?
 Modlę się, abym godził się na odstawienie i pustkę. Modlę się, abym był jak wypalona skorupa, którą Ty, napełniasz, Boże. Modlę się, abyś mógł mnie używać, Panie, jak duchowego miecha, który rozpala nadzieję, wiarę i radość z ocalenia.
 Tu i teraz: Poprzez program SLAA oczyszczam się z nałogu, wad i przywiązań. Napełniam moją pustkę mocą i wolą Boga, bym stawał się miechem, zdolnym rozpalać wspólne pragnienie przemiany.
