
# 28 sierpnia

> Daremnie trudzi się dusza, co strzeże swego miasta, jeśli Ty go nie strzeżesz, Boże. (św. Katarzyna ze Sieny)

Bóg strzeże mojego miasta tak, jak ja pozwalam Mu je strzec. Ileż to sił musiałem wkładać w kontrolowanie nałogu... Nawet jeśli udawało mi się uzyskać poprawę, sytuacja z czasem znów wracała do „normy”, lub lądowałem w innych wzorcach, często jeszcze gorszych. Mimo chęci, by nie upaść znowu, mój trud szedł na marne. Zawodziła mnie silna wola, obietnice i tzw. kuracje: geograficzne, małżeńskie, religijne... Program SLAA podsuwa mi dziś proste rozwiązanie: skoro sam nie możesz się ustrzec, pozwól, by strzegła cię Siła większa od ciebie - Moc, której możesz bezpiecznie zaufać. Puść kontrolę i pozwól Jej działać. Nawet jeśli nie zbudowałem osobistego kontaktu z Bogiem, Jego pomoc docierała do mnie poprzez mityngi i doświadczenia innych trzeźwych uzależnionych. Odkrywałem, że wsparcie Siły Wyższej, ochrona i ratunek jest przy mnie na każdym kroku. Wystarcza pójść po nie każdego dnia.

- Czy regularnie przychodzę do SLAA, by strzegła mnie Siła Wyższa, a może dalej samotnie próbuję odeprzeć chorobę?
- Czy jestem wdzięczny, że Boża pomoc jest zawsze na miejscu, jeśli tylko wykonuję tzw. pracę nóg?

- Modlę się, abym strzegł siebie poprzez pracę nóg.
- Modlę się, abym był dziś w kontakcie: (1) z SLAA, gdzie się umacniam i chronię; (2) ze sobą, skąd odbieram sygnały o zagrożeniu; (3) z Tobą, Boże, który mnie strzeżesz.
- Modlę się, aby Ci to umożliwić.

Tu i teraz: Jeśli strzegę się poprzez tzw. pracę nóg - to strzeże mnie Siła Wyższa. Jeśli Strzeże mnie Siła Wyższa - to ocalałem. Jeśli ocalałem, to przede wszystkim dzięki tzw. pracy nóg.
