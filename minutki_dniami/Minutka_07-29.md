29 lipca

Kochaj - i rób, co chcesz.
(św. Augustyn z Hippony)
 Prawdziwa miłość sprawia, że żyjąc nią stajemy się niezdolni do popełniania zła. Wyobraź sobie, że mówisz komuś, kto naprawdę kocha swoją żonę i dzieci: „wolno ci je bić, wyszydzać, zdradzać, ranić, wykorzystywać, porzucić”. Skorzysta on z tego prawa? Nie! Nie będzie nawet wiedział, o czym mówisz! Lub zaproponuj komuś, kto kocha i szanuje siebie, żeby się puszczał, poniżał, karał czy gwałcił... Jak by to przyjął? To uzależnienie od seksu i miłości, które jest dokładnie brakiem miłości, jej kompulsywnym i egoistycznym szukaniem, zmuszała nas do tak upodlających czynów. Jednak wszędzie, gdzie w miejsce uzależnienia wprowadzamy trzeźwą miłość, cofa się ono, a my nie możemy już czynić zła, choć nadal podlegamy pokusom. Treść programu AE: ufaj Bogu, sprzątaj swój dom, nieś posłanie możemy ująć jeszcze krócej: Kochaj - i rób, co chcesz. Kiedy prawdziwie kochasz, siebie, innych i Boga, nie możesz już zaprzestać stawiania Dwunastu Kroków.
 Czy z miłości do siebie, innych i Boga nie mogę już zaprzestać stawiania Dwunastu Kroków, a może mam w sobie takie miejsca, gdzie miłość jeszcze nie dotarła? Czy jestem wdzięczny, że gdy jestem trzeźwy i kocham, nie mogę już postępować egoistycznie?
 Modlę się, abym był trzeźwy i kochał. Modlę się, abym kochając nie mógł już zaprzestać stawiania Dwunastu Kroków. Modlę się, abym z miłości chciał tego, co Ty chcesz dla mnie, Boże.
 Tu i teraz: Nasączam miłością tego strasznego potwora we mnie, jakim jest mój lęk, egoizm i pycha. Dzięki miłości moje „bestie” łagodnieją, „węże” tracą jad, a ja pragnę już tylko tego, czego pragnie Bóg.
