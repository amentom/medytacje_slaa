19 sierpnia

Ludzie najczęściej negują Boga z rozpaczy, że nie mogą Go znaleźć. (Unamuno y Jugo)
 Tęsknię za Siłą Wyższą, choć często o tym nie wie. Dla mnie, osoby uzależnionej, z czasem jasne się staje, że moja pogoń za miłosnym zespoleniem była żałosnym przejawem szukania Siły Wyższej tęsknotą za mistycznym i intymnym kosztowaniem Jej. Mimo moich pokrętnych intencji, egoizmu i lubieżności, gdzieś na dnie duszy to właśnie z Nią próbowaliśmy się złączyć. W chorobie jednak negowałem tę swoją potrzebę i uciekałem przed Siłą Wyższą tym bardziej, im większa była moja rozpacz z powodu niespełnienia, obsesji i autodestrukcji. Nieraz też, izolowałem się przed Nią za pomocą kompulsywnych religijnych praktyk. ... SLAA pomaga mi znaleźć Boga leczącego, który jest mi bliższy niż cokolwiek, gdyż Jego Iskra tli się w moim wnętrzu. To On daje mi siłę do odstawienia nałogu - choroby zaprzeczeń, złudzeń, tajemnic i kłamstw. To On jest odpowiedzią na moją najgłębszą tęsknotę i nieugaszone pragnienie pełni. I tylko On je zaspokaja. Naszą trzeźwością najlepiej potwierdzamy i Jego istnienie, i dobroć, i moc.
 Czy osobistą przemianą poświadczam skuteczność programu SLAA, a może odejściem ze Wspólnoty zatwierdzam na sobie wyrok niespełnienia? Czy jestem wdzięczny za tę odwieczną ludzką tęsknotę, która prowadzi mnie do Siły Wyższej?
 Modlę się, abym osobistą przemianą poświadczał skuteczność programu. Modlę się, abym w trzeźwości mógł bezpośrednio kosztować Ciebie, o Panie. Modlę się, abym, niosąc to posłanie, widział Cię, Boże w każdym człowieku, do którego mnie posyłasz.
 Tu i teraz: Niosąc to posłanie, poświadczam skuteczność SLAA. Rozwiązanie znajduję, gdy udrękę nałogu zamieniam na pasję szukania Boga. Znajduję Go i przygarniam w każdej cierpiącej osobie, do której mnie posyła.
