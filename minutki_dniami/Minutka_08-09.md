
# 9 sierpnia

> Jak sądzisz, kim, czym jesteś?
Tak dogłębnie, u podstaw?
(Swami Prabhavananda)

Mędrcy mówią, że najważniejsze pytanie dla człowieka brzmi: Kim jestem? Uczą: Patrz uważnie. Patrz do wewnątrz, głęboko. To czym jesteś, znajdziesz przed oczami. Choroba, żerując na moim najbardziej zasadniczym ludzkim poczuciu tożsamości, ukształtowała mnie pod swe dyktando i dla swoich potrzeb. Wrosła w moją psychikę do tego stopnia, iż wszystkie moje wybory i działania skrycie lub jawnie karmiły uzależnienie od seksu i miłości. Dlatego, robiąc wgląd w siebie przez wziernik doświadczeń SLAA, mogę dziś stwierdzić: - Istotnie, jestem uzależniony. Wyjście otwiera się dla mnie poprzez tę identyfikację. Utożsamiając się, pomagam Sile Wyższej wykarczowć całe moje „drzewo uzależnień” i pozwalam Jej zaszczepić we mnie nowy, szlachetny i zdrowy pęd. W moją duszę zapuszcza korzenie trzeźwość, zapewniając teraz wzrost bujnej koronie życia, która - o ile tylko usuwam odrosty - rodzi owoce Bożego.

- Czy na mojej tożsamości osoby uzależnionej pozwalam SLAA zaszczepić pęd duchowego wzrostu, a może dalej odcinam się od siebie?
- Czy jestem wdzięczny za korzeń trzeźwości, który karmi dzisiaj mój wzrost i wydaje owoc Bożego zmiłowania?

- Modlę się, abym nie odcinał się od mojej tożsamości.
- Modlę się, abyś Ty, Boże, zaszczepił we mnie nowy korzeń trzeźwości i nową koronę życia.
- Modlę się, abyś Ty, Panie, był moim Ogrodnikiem, a ja - ukochanym drzewem w Twym ogrodzie.

Tu i teraz: Badając, kim jestem i dzieląc się sobą, wspomagam mój duchowy wzrost. Chcę poznać owoce, jakie trzeźwość i Bóg zawiązuje rękami SLAA na mojej tożsamości.
