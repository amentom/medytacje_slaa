17 lipca

Wszystko, co nie zadaje mi śmiertelnego ciosu, czyni mnie na przyszłość silniejszym. (Fryderyk Nietzsche)
 Zdrowienie z erotomanii pełne jest pułapek i pokus. Odczuwamy je boleśnie także wtedy, jeśli fizycznie nie doprowadzają nas do wpadki. Dopóki, pełni nadziei i gotowości, trzymamy się mityngów, abstynencji i wsparcia SLAA, program pracuje na naszą trzeźwość i wzmacnia nas wewnętrznie. Ćwiczymy zdrową postawę właśnie w momentach zagrożenia trzeźwości i - zachowując ją - stajemy się silniejsi na pszyszłość. Z biegiem miesięcy i lat zaczynamy czuć, że krytyczne sytuacje, które kiedyś tak mocno chwiały naszą równowagą i poczuciem bezpieczeństwa, przechodzimy już bez większego trudu. Stoi za tym suma naszych doświadczeń, kiedy to - kolejny raz unikając śmiertelnego ciosu - wychodziliśmy z opresji zawsze mocniejsi i mądrzejsi. Jeśli jako SLAA trzymamy się razem - w jedności - to nałóg, chcąc nas pogrążyć, paradoksalnie pracuje na naszą korzyść.
 Czy trzymam się SLAA, by mieć duchową tarczę w trudnych momentach, a może odpuszczam sobie program, gdy sytuacja się poprawia? Czy jestem wdzięczny chorobie, że testując mnie tak bezlitośnie, tylko mnie umacnia?
 Modlę się, abym odpierał każdy atak erotomanii i budował moją trzeźwość. Modlę się, abym jej nagłym pokusom nadstawiał Twoją tarczę, Boże. Modlę się, abym wobec pożądań nie tracił głowy i Ciebie wzywał, mój Panie.
 Tu i teraz: Jestem w stałym kontakcie z trzeźwymi SLAA i chronię się duchową tarczą Wspólnoty. Odpierając każdy atak choroby, pozwalam, by czynił mnie na przyszłość silniejszym i mądrzejszym.
