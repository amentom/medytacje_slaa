
# 23 września

> Modlitwa nie jest próbą odmienienia woli Boga; jest próbą jej odgadnięcia i poddania się. (Samuel Shoemaker)

Nikt nie lubi skojarzeń ze słabością wpisanych w nasz kluczowy zwrot w SLAA:
poddanie się. Woleliśmy władać niż być niewolnikami i może to wyglądać naturalnie. Żądaliśmy życia i świata na naszych warunkach, gdy w naszym charakterze leżał egoizm, brak granic i chwiejność. Żądaliśmy wolności obyczajów i wolności zaspokajania się. Tymczasem to właśnie owa chęć kontroli i władzy - nieraz też w formie bycia ratowaną ofiarą - zniewalała nas. Zaznaliśmy tego najwyraźniej w obrębie uzależnienia. Na szczęście egoizm, poddany działaniu mityngów, okazywał się siłą, która unicestwia się sama, poprzez konsekwencje swych czynów. Program SLAA pomógł nam uznać bezsilność wobec pożądania i wyrzec się kontroli oraz prób samowolnego kierowania swoim życiem. Uczeni pokory przez nałóg grożący nawrotem, zaczynaliśmy szukać woli Siły Wyższej zamiast własnej. Każdego dnia staramy się ją odgadnąć i pełnić. Dzisiaj, zamiast próbować wpływać na Siłę Wyższą, pozwalamy by Ona wpływała na nas. I w nas.

- Czy porzucam próby odmieniania woli Siły Wyższej i pozwalam, by Ona odmieniała mnie, a może odrzuca mnie jeszcze zwrot: „poddanie się”?
- Czy jestem wdzięczna, że niemożliwe jest dla mnie zdrowe życie na moich warunkach?

- Modlę się, abym się poddała i przyjęła mandat kapitulacji.
- Modlę się, abym wykorzystała mój upadek do odgadnięcia Twojej woli, Siło Wyższa.
- Modlę się, abyś wspierała mnie w jej wypełnianiu, Siło Wyższa.

Tu i teraz: Przyznając się do bankructwa wskutek uzależnienia i do niezdolności powstania o własnych siłach, wołam: „Bądź wola Twoja, a nie moja, Panie. Objaw mi ją i pomagaj wypełniać”.
