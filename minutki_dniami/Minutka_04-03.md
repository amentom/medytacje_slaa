03 kwietnia

Moje dalsze życie mogę teraz uważać już tylko za podarunek.
(Johann Wolfgang Goethe)
 Póki tkwiłem w erotomanii, stale oczekiwałem - podświadomie lub jawnie - na ostateczną katastrofę. Jeszcze jako dziecko bałem się, że umrę zanim dorosnę i poznam, co to seks i miłość - magiczne klucze do szczęścia, którego mi tak strasznie brakowało. Po przyjściu do SLAA okazywało się, że jedynym sposobem, by przestać oczekiwać na katastrofę, jest uznać, że oto właśnie nastąpiła. Co za ulga mieć już za sobą spiętrzenie kryzysów i duchowo-moralny upadek, który doprowadził mnie do Wspólnoty! Co za ulga, nie musieć czekać dłużej na to, co i tak musiało się stać! Od tej pory moje dalsze życie mogę uważać już tylko za podarunek. Inni erotomani pomogli mi uznać, że skoro własnymi rękami doprowadziłem się do katastrofy, potrzebna mi jakaś Siła większa ode mnie, która mogłaby mnie podźwignąć i przywrócić mi zdrowe zmysły. Znajduję ją przede wszystkim w mojej grupie i poprzez grupę. Dziś trzymam się tej nadziei ze wszystkich sił. Bogu powierzam moją wolę i moje życie w całości.
 Czy znajduję w SLAA zdolną mnie uzdrowić Siłę, a może próbuję sam się uzdrowić i kierować sobą? Czy jestem wdzięczny, że od chwili przyjścia do Wspólnoty moje dalsze życie mogę uważać już tylko za podarunek?
 Modlę się, abym nie musiał znów oczekiwać na katastrofę. Modlę się, abym w SLAA - i poprzez SLAA - znajdował uzdrawiającą mnie siłę. Modlę się, aby mój duchowo-moralny upadek kierował mnie do Ciebie, Boże.
 Tu i teraz: Przestaję czekać na ostateczną katastrofę, gdyż ta w moim życiu już nastąpiła. Pozwalam, by kierowała mnie teraz ku Bogu. Od tej pory moje dalsze życie mogę uważać już tylko za podarunek.
