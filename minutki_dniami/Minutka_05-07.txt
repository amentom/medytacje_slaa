07 maja

Dar zobaczenia własnego upadku jest znakiem, że Bóg już zaczął cię uzdrawiać. (anonim)

Budząca się świadomość uwikłania w nałóg - przeczucie klęski i bezsilności sprawiało najpierw, że woleliśmy trzymać się z dala od mityngów. Po przyjściu do SLAA też nieraz chcieliśmy uciec : „Nie dam rady, to zbyt trudne” i jeśli nie uciekaliśmy, to po prostu dlatego, że nie było dokąd. SLAA zabierało nam komfort dawnych zachowań i pielęgnowania złudzeń. Zabierało też nadzieje, że uda się nam kontrolować erotomanię. Raz otworzone drzwi do prawdy, mimo, że nieraz nas przerażała, nie dawały się łatwo zamknąć z powrotem. Musieliśmy wytrwać w bolesnej świadomości własnego upadku i w pustce z nadzieją, że zapełni ją Bóg i zajmie się tym, wszystkim, czego sami nie możemy naprawić. Ujrzenie własnego bankructwa przesłaniała nam często iluzja, że nie widząc go, wydawaliśmy się sobie w miarę zdrowi. Choć prawda była dla nas zwykle wstrząsem, to właśnie zobaczenie jej i pogodzenie się z nią było znakiem, że Bóg właśnie zaczął nas uzdrawiać.
Czy przyjmuję dar zobaczenia mojego upadku i pogłębiam te wglądy, a może łudzę się, że nie widząc prawdy jestem zdrowszy? Czy jestem wdzięczny za bezwzględne lustro mityngów, w którym widzę siebie?
 Modlę się, abym nie cofał się przed żadną prawdą. Modlę się, abym był świadom mojej podatności na nawroty i unikał pułapek choroby. Modlę się, abym Ciebie, Boże, prosił o pomoc, jak lekarza o lekarstwo.
 Tu i teraz: Przyjmuję dar zobaczenia całej prawdy o sobie. Nie staję się przez to gorszy; a przeciwnie - mój stan się poprawia, bo świadomość mojego upadku zawsze jest znakiem, że Bóg już zaczął mnie uzdrawiać.
