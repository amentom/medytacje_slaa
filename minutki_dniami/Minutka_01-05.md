05 stycznia

Pożądanie to rosnący olbrzym,
dla którego płaszcz zaspokojenia nigdy nie jest dość długi. (Ralph Waldo Emerson)
 Pożądanie seksu i miłości wiąże się z fantazjowaniem. To ono torowało drogę moim zachowaniom, które jednak nie zaspokajały mnie nigdy dłużej niż na chwilę.
Stawały się za to podstawą nowych fantazji, coraz śmielszych i bardziej wyuzdanych. Jeśli tylko spełni się moje marzenie o doskonałej miłości, jeśli tylko znajdę idealnego partnera, jeśli tylko zrealizuję doskonały akt seksualny, jeśli poświęcę się dla kogoś całkowicie, jeśli nasycę moje pożądanie - to wszystko się w moim życiu ułoży – mrzonki były u mnie na porządku dziennym. Moje fantazje nakręcały wciąż spiralę mojego uzależnienia. Dopiero SLAA pomogło mi w końcu przerwać ten trans i przejść przez ból, stratę i pustkę odstawienia. To dzięki mityngom odebrany mi został komfort karmienia rosnącego olbrzyma, któremu wciąż było mało. Pracując na krokach SLAA, stopniowo moja tęsknota za bliskością przekierowywana została pod właściwy, adres.
Czy zwracam się z moją pustką i tęsknotą do źródła Bożej miłości, a może próbuję znów napełnić się samowolą? Czy czuję wdzięczność za program SLAA, który pomaga mi przerwać spiralę niezaspokojenia?
Modlę się, aby w Tobie, moja Siła Wyższo, znajdować każdego dnia źródło zaspokojenia moich potrzeb.
 Tu i teraz: Przestaję karmić rosnącego smoka uzależnienia i poddaję się programowi SLAA. Stawiając kroki godzę się na pewien poziom tęsknoty i uczę się znajdować zaspokojenie pod właściwym adresem.
