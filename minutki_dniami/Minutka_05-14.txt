14 maja

Trzeba bardziej doceniać rzeczywiste piekło, niż nierzeczywisty raj. (Simone Weil)

 Dopóki uzależnienie od seksu i miłości nie stało się dla nas realnym piekłem dopóki bardziej przypominała wyimaginowany raj niż niewolę - nie było mowy o tym, byśmy zechcieli ją odstawić. Pożądaliśmy przecież tych miłosnych balsamów i seksualnych rozkoszy jako plastra na naszą pustkę, rany, przykre emocje i uciążliwości życia. Dopiero gdy ostry kryzys, w jaki zabrnęliśmy wskutek tego uzależnienia, zmieniał ów nierzeczywisty „raj” w rzeczywiste piekło dla duszy, byliśmy skłonni chwycić wyciągniętą dłoń SLAA. Cud uzdrowienia, które tak wiele nas kosztowało lecz jeszcze więcej potem przyniosło, rozpoczynał się od przyznania, że świat seksualnych rozkoszy i uczuciowego haju stał się dla nas już tylko męką i upadkiem. W SLAA stale odświeżamy sobie obraz naszego „dna”, bowiem gdy znika nam z oczu jego realność, nierealny raj z miejsca próbuje nas znów usidlić. Jedynie pamiętając, co by to dla nas oznaczało, jesteśmy gotowi każdego dnia żyć według Dwunastu Kroków i zachowywać abstynencję.
 Czy bardziej doceniam piekło, w które ściągała mnie uzależnienie od seksu i miłości, niż wyimaginowany „raj”, jaki przede mną roztacza, a może nadal jest odwrotnie? Czy jestem wdzięczny, iż seksualne żądze i miłosny haj stały się dla mnie trucizną?
 Modlę się, abym nie uległ iluzji erotomańskiego „raju”. Modlę się, abym bardziej cenił moje dno, które pozwala mi się przebudzić. Modlę się, abym żył Dwunastoma Krokami, którymi idę do Ciebie, Boże.
 Tu i teraz: Nagrodą za utratę nierzeczywistego „raju’ erotomanii jest dziś to, że mogę właściwie ocenić jej rzeczywiste piekło. Idąc drogą Dwunastu Kroków, odnajduję siebie, innych ludzi i Boga.
