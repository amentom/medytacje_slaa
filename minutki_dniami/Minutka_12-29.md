29 grudnia

Jedyny możliwy moment do zmienienia naszego życia jest TERAZ.
(anonim)
 Komfort życia w „poczekalni” chroni mnie przed przerażającą wizją rzeczywistego wyruszenia w drogę. Daje mi poczucie, że coś się niby dzieje - że zmierzam do jakiegoś celu - gdy w istocie koczuję jak ktoś bezdomny na dworcu. Rozbijam obóz w przedsionkach pałacu królestwa duchowego, w poczekalni ducha, bo tutaj nie grozi mi prawdziwa przemiana i spełnienie. Owszem chcę się zmienić, ale jeszcze nie teraz, może spróbuję od jutra ...
Dzięki SLAA, rozpoznaję dobrze znane schematy. Nie umiejąc odraczać gratyfikacji, świetnie umiem odraczać moment rozwiązania problemu: „Zerwę z nim czy z nią, ale jeszcze nie dziś.” „Przestanę, ale od jutra.” Pamiętam, swoje krążenie wokół właściwych drzwi, próbując „zgubić” swoje uzależnienie czy anoreksję bez konfrontowania się z nią i z bólami odstawienia. Dopiero mityngi otwierały mi oczy na fakt, że nie mogę nic zdziałać w przyszłości - że jedynym kapitałem, jakim naprawdę dysponuję, jest TERAZ. W każdej chwili mogę wyruszyć w tę fascynującą podróż.
 Czy zmieniam moje życie dzisiaj, w obecnej chwili? Czy może tkwię w poczekalni ducha ryzykując, że mój pociąg odjedzie beze mnie? Czy czuję wdzięczność, że moim jedynym kapitałem jest teraz?
 Modlę się, aby nie odkładać przemiany duchowej na później. Modlę się, aby już dzisiaj wyruszyć w drogę i dłużej nie zwlekać. Modlę się, abyś Ty, Boże, odpowiadał na moje wyjście i uzdrawiał mnie - teraz i w całości.
 Tu i teraz: Zamieniam komfort życia w „poczekalni ducha”, na trudy podróży do krainy wewnętrznej przemiany i uzdrowienia. Nie oglądam się na lepszy moment i wyruszam TERAZ.
