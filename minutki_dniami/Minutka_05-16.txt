16 maja

Gdy ślepy prowadzi kulawego, obaj w dół wpadną.
(Jezus z Nazaretu)

 Szukaj przewodnika, który zna drogę. Kto jednak sądzi, że widzi wszystko, bliski jest ślepcowi. ... Dobry sponsor naprowadza nas na ślad Boga w naszym sercu i w okolicznościach życia. W Nim upatruje Przewodnika. Nie zajmuje Jego miejsca ani nie pozwala traktować się jak mędrca, ale odwołuje się do mądrości Dwunstu Kroków. Dobry sponsor o niczym nie przesądza z góry i niczego nie narzuca siłą - wie jednak, jakie reguły abstynencji konieczne są do osiągnięcia seksualno-uczuciowej trzeźwości i przebudzenia duchowego, a jakie grożą powrotem do erotomanii. Nie nagina tych reguł ani nie zmienia. Możemy korzystać z jego wiedzy lub dalej kombinować po swojemu. Dobry sponsor pomaga nam odbudować kręgosłup moralny z tworzywa, jakim jest miłość Boga, i pomaga nam omojać pułapkę dźwigania się o własnych siłach. Uczy nas regularności, wysiłku i trwania w postawie: Bądź wola Twoja, a nie moja, Panie oraz: Przyjdź ocalenie Twoje. W zdrowieniu z erotomanii nie możemy polegać na swmowoli, gdyż zamiast u celu, znaleźlibyśmy z powrotem w chorobie.
 Czy wybieram przewodnika, który widzi cel i zna drogę, a może daję się zwodzić ślepcom? Czy jestem wdzięczny, że jedynym i najwyższym autorytetem w SLAA jest dla mnie dzisiaj miłujący Bóg?
 Modlę się, abym wybierał przewodnika, który widzi i zna drogę. Modlę się, abym chciał korzystać z jego rad. Modlę się, abym idąc do Ciebie, Boże, nie starał się sam dźwigać siebie z upadku.
 Tu i teraz: Najwyższym autorytetem jest dla mnie Bóg, bo tylko On widzi wszystko. Sponsor jedynie pomaga mi dojść do Niego. Wybieram w SLAA tych, którzy jasno widzą cel i dobrze znają drogę.
