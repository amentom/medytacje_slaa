12 grudnia

Jeśli nie jestem zadowolony ze swojego życia, coś jest nie w porządku ze mną, nie ze światem. (Jiddu Krishnamurti)
 Akceptacja rzeczywistości jest kluczem do szczęścia. Na nic były nasze wysiłki zaakceptowania świata, ludzi i zdarzeń, dopóki nie zaczęliśmy najpierw akceptować samych siebie. Musieliśmy pogodzić się z faktem, że jesteśmy uzależnieni od seksu i miłości, i podjąć leczenie. Z początku trudno nam było znaleźć punkt zaczepienia. Pozwoliła nam ruszyć z miejsca dopiero życzliwość i akceptacja, jaką na mityngach darzyli nas trzeźwi SLAA, gdy odkrywaliśmy przed nimi prawdę o naszym dawnych zachowaniach i tym, jak się z nimi czuliśmy. Ponieważ przyjmowali nas oni bezwarunkowo zaczynaliśmy i my uczyć się akceptować samych siebie. Jeśli akceptuję mój bieżący stan, mogę go zmieniać na lepsze. Jeśli przestaję być problemem i znajduję rozwiązanie, jakie jeszcze problemy mi grożą? Jeśli wszystko zaczyna być ze mną w porządku, porządkuje się też moje życie i świat wokół.
 Czy staram się porządkować siebie? Czy może uważam, że to świat i ludzie są nie w porządku? Czy czuję wdzięczność, że poprzez akceptację siebie i program SLAA odkrywam, kim mogę się stać?
 Modlę się, aby akceptować mój dzisiejszy stan: niedoskonałość i braki. Modlę się, aby brać odpowiedzialność za moje leczenie i odkryć kim mogę się stać. Modlę się, aby czerpać zadowolenie z wewnętrznej odnowy i każdą rzecz zaczynać od zmieniania siebie.
 Tu i teraz: Tak naprawdę, nie brakuje mi nic, bym już w tej chwili była zadowolona. Jedyne, co mam sobie zapewnić w tym celu, to abstynencja, dzielenie się i odwaga zmieniania siebie.
