19 listopad

a
Bóg jest miłością,
która grotem wiary przeszywa ludzkie serca. (Grzegorz z Nyssy)
 Uciekając przed samym sobą, odpowiedzialnością i bólem, a także przed miłością Boga, zwracaliśmy się do jej karykatury - Kupidyna, bożka namiętności. Ten przeszywał nas strzałami żądz i namiętności, a ich upojny haj długo zasłaniał nam to zniewolenie. Uruchamiając się, okradaliśmy się z duchowych dóbr, ludzkich odruchów i zaspokajania rzeczywistych potrzeb, co tamowało nasz duchowy wzrost. Zranieni, raniliśmy; uwodzeni, uwodziliśmy: wykorzystani, wykorzystywaliśmy; odrzuceni, odrzucaliśmy. Punkt zwrotny w naszym życiu: decyzja, by odstawić erotomanię i zsiąść z tej oszalałej karuzeli zachowań, oznaczała przełom. Wtedy to gdy grot miłości Boga przeszywał nasze serca wiarą, że to się nam naprawdę uda. Czuliśmy, że przetrwamy ten przełom i wyjdziemy z niego odrodzeni, przemienieni, wolni i zdolni kochać. Wiara w wyzdrowienie pomagała nam przejść trudne próby i pokusy. Dzisiaj stale do tej nadziei wracamy, gdyż prawdziwa wiara nie zmienia się. Trwa na dobre i złe.
 Czy dzięki wierze, która w SLAA przeszywa moje serce, znoszę trudy zdrowienia, a może zamiast grotu miłości Bożej wciąż wolę strzały Kupidyna? Czy jestem wdzięczny, że raz zraniony miłością Siły Wyższej, nie mogę już wybierać czego innego?
 Modlę się, abym „wypadł z obiegu” - przestał polować strzałami Kupidyna i nie wystawiał się na nie. Modlę się, abyś Ty, Boże, przeszywał moje serce grotem wiary. Modlę się, abym dzięki Twojej miłości, Panie, przechodził każdą próbę w zdrowieniu.
 Tu i teraz: Ja, który bez skrupułów polowałem i wystawiałem swoje serce na strzały erotomanii, decyduję się wystawić je Bogu, by przeszywał je grotami nadziei, wiary i Jego duchowej miłości.
