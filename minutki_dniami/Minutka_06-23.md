
# 23 czerwca

> Nie porzucaj swojego adresu, tak aby przesyłki z nieba mogły zawsze trafić do ciebie. (anonim)

Z perspektywy wieczności prezenty od Boga dochodzą do nas w ekspresowym tempie. Siła Wyższa stale je wysyła na nasz „adres” w SLAA. Nam jednak, z głębi ziemskiego czasu, wydaje się nieraz, że czekamy zbyt długo, jakby bezskutecznie. Dręczeni pokusami, pustką odstawienia i rozpadaniem się naszego wizerunku, targani chwiejnością i falami wątpienia w napięciu czekamy na obiecane błogosławieństwa. Nasza niecierpliwość - choć może wskazuje na luki w zawierzeniu - świadczy jednak, że naprawdę czekamy i że zależy nam. Jeśli dzień po dniu trwamy nie uruchamiając się i żyjąc według sugestii programu, błogosławieństwa SLAA zjawiają się w naszych duszach o swojej porze, jak kwiaty na łące z nadejściem wiosny. Wystarczy, że jesteśmy stale obecni pod swoim adresem i że budujemy naszą Wspólnotę - „port rozładunkowy” dla przesyłek z prezentami od Boga.

- Czy jestem stale obecny i osiągalny - dla siebie, innych i Boga - a może gubię mój adres gubiąc identyfikację z problemem?
- Czy jestem wdzięczny, że Bóg nie wsuwa mi prezentów pod poduszkę, lecz muszę je osobiście odbierać w „porcie rozładunkowym” SLAA?

- Modlę się, abym był stale po swoim „adresem” - w SLAA.
- Modlę się, abym, czekając na błogosławieństwa, które są w drodze, nie wątpił w ich przyjście i z góry dziękował za nie.
- Modlę się, aby Twoje łaski, Boże, zdobiły moją duszę jak kwiaty wiosną na łące.

Tu i teraz: Jestem osiągalny i obecny tam, gdzie dopływają łaski Boże. Dzieląc się z innymi SLAA, współpracuję przy ich rozładunku i z góry dziękuję też za te, które jeszcze nie nadeszły.
