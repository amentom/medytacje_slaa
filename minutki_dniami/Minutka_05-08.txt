08 maja

Uzdrowieni są ci,
którzy nie bronią się przed wewnętrznym światłem, lecz pozwalają, by ono zrodziło w nich świętość. (Aldous Huxley)

Gdy spod ustępującej erotomanii ukazuje się nasze wewnętrzne światło, stajemy się wolni. Wewnętrzne światło nie może bowiem skłaniać do złych czynów. Jednak przeczucie odkrycia go w sobie budziło w nas lęk. Nasza uzależniona natura dobrze wyczuwała, że przyniesie to nieobliczalne skutki. Baliśmy się, że runie nasza dotychczasowa tożsamość - że będziemy musieli naprawdę się przebudzić i wziąć odpowiedzialność za siebie. Czując, że wtedy nic nie zostanie takie jak dawniej, broniliśmy się, zaprzeczając i minimalizując problem. Dopiero spiętrzenie kryzysów w rezultacie nałogu skłoniło nas do przyznania prawdy i odkrycia siebie. Wraz z kapitulacją następował szok: seria wstrząsających odkryć, co trwało przez pewien czas. Dzięki mityngom nie mieliśmy już osłony przed prawdą, gdyż i znikał komfort iluzji i liczba ucieczek. Powoli stawało się jasne, jak wiele mamy w sobie do naprawy. Dzisiaj, dając się prowadzić wewnętrznemu światłu, pozwalamy, by ono rodziło w nas świętość.
 Czy, dając prowadzić się wewnętrznemu światłu, pozwalam by ono rodziło we mnie świętość, a może dalej się bronię uciekam przed prawdą? Czy jestem wdzięczny, że otrzymane poznanie nie pozwala mi już ani na chwilę spoczynku?
 Modlę się, aby już nic nie pozostało takie, jak dawniej. Modlę się, abym rozpalał wewnętrzne światło - Twoją iskrę we mnie, Boże. Modlę się, abym, nie poddając się erotomanii, Tobie się poddawał, Panie.
 Tu i teraz: Chodząc na mityngi tracę komfort złych uczynków i rozpalam w sobie wewnętrzne światło. Chcę, by ono rodziło we mnie świętość, cokolwiek mi to przyniesie.
