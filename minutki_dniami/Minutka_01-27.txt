27 stycznia

Kto odnajduje siebie, gubi swoje nieszczęście.
(Matthew Arnold)
 Tragedią dla człowieka jest nieznajomość siebie - tym większą, że to się „opłaca”. Nie poznając i nie poszukując siebie, możemy tkwić w iluzjach i nie brać odpowiedzialności za swoje życie. Możemy tkwić w mitach o własnej potędze lub beznadziejności i sterować swoim samopoczuciem za pomocą zachowań lub ludzi. Możemy manipulować innymi, zrzucać na nich konsekwencje, wykorzystywać i obarczać ich winą za nasze niepowodzenia. Jednak jest to fałszywa moneta. Tak mogliśmy postępować tylko do czasu, aż ściągnęło to na nas nieszczęście. Poznawanie siebie prawdziwego jakie rozpoczynamy w SLAA, to proces przykry jak obumieranie, a najbardziej boli gubienie złudzeń na temat własnej osoby, dawnych zdarzeń i ludzi uwikłanych w nasz nałóg. Jednak dzięki niemu odnajdujemy siebie, a gubimy dawne nieszczęście. Każdego dnia i w każdej minucie pilnujemy, by znów nie zatracić się w erotomanii.
 Czy pod rozpadającymi się złudzeniami odnajduję prawdziwego siebie, a może nadal się nimi zasłaniam i bawię z sobą w chowanego? Czy jestem wdzięczy SLAA za odzyskanie siebie, choć to mi przysparza tyle nowej pracy?
 Modlę się, abym znajdując siebie, gubił swoje nieszczęście. Modlę się, abym odważał się odrzucać złudzenia i stawać w prawdzie. Modlę się, abym - trzymając Twoją rękę, Panie - szedł pewnie i nie błąkał się więcej.
 Tu i teraz: Pilnuję odnalezionego siebie, aby się znowu nie zagubić w dawnym nieszczęściu. Osadzam się w rzeczywistości poprzez program SLAA i niesienie posłania tym, co wciąż cierpią.
