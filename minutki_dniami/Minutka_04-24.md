24 kwietnia

Kto wiatr sieje, burzę zbiera. (przysłowie ludowe)
 Unikaj błędu jakim jest czekanie na kłopoty. Przewidywanie kłopotów - bez rzeczywistego uzasadnienia - ściąga je niczym piorunochron i jest formą karania siebie.
To zła, samospełniająca się przepowiednia. Ma ona źródło w lękach i braku zaufania do Boga: podejrzewa Go o złośliwość, prześladowania lub obojętność. Przesuwa nas z bycia „tu i teraz” w przyszłość, gdzie je umieszczamy, i w przeszłość, skąd je wywlekamy jako dowód, że znowu nadejdą. Zapewnia jednak pewien „zysk”: pozostając w swojej roli ofiary i kogoś złego, nie musimy nic w sobie zmieniać i być odpowiedzialni za siebie. ... Gdy jednak wytrwale żyjemy „tu i teraz” układając sobie zawsze rozsądny plan dnia; gdy zmieniamy swoje wyobrażenia Boga tak, by móc widzieć w Nim Przyjaciela; gdy dość już mamy bycia piorunochronem ściągającym gromy; gdy co dzień dzwonimy do kogoś, kto też jest w duchowej potrzebie i dzielimy się sobą - rozwiewają się nasze lęki o przyszłość, jakimi uzależnienie chce nas sparaliżować.
 Czy, żyjąc w teraźniejszości, poddaję się miłującemu Bogu, lub może nakręcam w głowie spiralę przewidywania kłopotów? Czy jestem wdzięczny, że myśli mają moc przyciągania pokrewnych im zdarzeń?
 Modlę się, abym wychodził z roli ofiary i oczekiwał na rzeczy dobre. Modlę się, abym żył „tu i teraz”, a nie wśród urojonych strachów przyszłości. Modlę się, gdyż Tobie, Boże, mam Przyjaciela, który nie rzuca gromów, a obsypuje łaskami.
 Tu i teraz: Kiedy się martwię, staję się martwy za życia. Nie ma takiej sytuacji, w której Bóg by mnie opuścił i z której nie byłoby wyjścia. Zwracam się do Niego, by mi je wskazał.
