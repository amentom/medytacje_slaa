18 maja

U zwierząt nieznajomość siebie jest naturą. U człowieka - tragedią.
(Aldous Huxley)

Kłopoty lubią być pięknie opakowane. Uzależnienie chowało się za naszymi racjonalizacjami, zaprzeczaniem i dobrymi intencjami. Utrzymywało nas w nieznajomości siebie, tamując świadomość, że wyrządzamy krzywdę, sobie i innym. Złudzenie szlachetnych pobudek pomagało nam wierzyć we własną bezinteresowność i dobre zamiary. Samousprawiedliwienia okradały nas z orientacji w naszych rzeczywistych intencjach. Zaprzeczanie zaś zasłaniało po uruchomieniu obraz konsekwencji i pochodzenie moralnego kaca. W ten sposób nieznajomość własnej natury stawała się dla nas tragedią. Dopóki choroba pozostawała „opakowana”, gotowa była w każdej chwili ukąsić znowu. Dlatego dzisiaj, w zdrowieniu, staramy się pamiętać, że flirt z kimś, to tylko ciąg dalszy flirtu z własnym pożądaniem, a flirt z pożądaniem, to zaprzeczenie, że gdy rozpętamy fantazje i żądze, jesteśmy wobec nich bezsilni. Usuwając nieznajomość siebie, za każdym razem gasimy lont, na którego drugim końcu czeka wpadka.
 Czy badam moją naturę uzależnionego i ukryte motywy, a może lepiej mi zaprzeczając lub wierząc w swoją bezinteresowność i „czyste” intencje? Czy jestem wdzięczny za wglądy, które zbierają mi komfort złudzeń i możliwość wpadki?
 Modlę się, abym, poznając swoją naturę, mógł uniknąć tragedii. Modlę się, abym dążył do zdemaskowania uzależnionego siebie. Modlę się, abym zamiast własnej silnej woli i „czystym intencjom”, Tobie ufał, mój Boże.
 Tu i teraz: W każdej sytuacji badam, czy moje dobre intencje nie wynikają z pożądań. Rozpakowując i odsłaniając prawdę o sobie omijam prawdziwą tragedię: powrót do uzależnienia.
