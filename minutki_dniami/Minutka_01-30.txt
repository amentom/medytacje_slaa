30 stycznia

Miłość jest kształtowaniem własnego "ja"
w kierunku pomagania sobie i innym w duchowym rozwoju. (M. Scott Peck)
 Jakąż miłość kryje w sobie fakt, że zdrowieję tylko wtedy, gdy pomagam zdrowieć innym! Trudno o głębszą więź i identyfikację, niż ta, która płynie ze wspólnego odsłaniania swoich cierpień - z dzielenia się sobą, by dźwigać się z upadku. Nie ma też dla mnie większej nadziei niż ta, jaką daje świadectwo ludzi, którym udało się wyzwolić z uzależnienia od seksu i miłości i odrodzić się duchowo. Nie ma większej miłości niż ta, która każe mi nieść posłanie i pomagać innym wyzwolić się ze starych schematów. W ten sposób SLAA jest dla mnie kolebką prawdziwej miłości, która nie uzależnia, a leczy. Jednak nie mogę zidentyfikować się z moim problemem, jeśli nie chcę go rozwiązać. Najlepszą nicią porozumienia jest nie tyle moje zachowanie, ile uczucia przeżywane oraz pragnienie wybawienia z tej opresji. Miłość przekazywana przez tę wzajemną pomoc znosi wszelki opór, jaki jej stawiam.
 Czy dziękuję Bogu za osoby, które przeżyły tę samą bezsilność i rozpacz, a może odsuwam się od nich, by „zdrowieć” samotnie? Czy czuję wdzięczność do SLAA za miłość, która kształtuje moje „ja” w pomaganiu sobie i innym?
 Modlę się, aby kształtować swoje "ja" pomagając sobie i innym w duchowym rozwoju. Modlę się, aby leczyła mnie w SLAA miłość, jaka płynie z tej wspólnej potrzeby. Modlę się, aby napełniać się nią, dzieląc się z innymi i korzystając z ich doświadczeń.
 Tu i teraz: Dbam o własną trzeźwość, przebudzenie i duchowy wzrost, dbając o to samo u innych z SLAA.
Proszę Boga, by miłość kształtowana przez tę wzajemną pomoc znosiła we mnie każdy opór przed nią.
