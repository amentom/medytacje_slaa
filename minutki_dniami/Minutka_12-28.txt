28 grudnia

Przemiana nigdy nie pojawia się na mocy naszego rozporządzenia.
(anonim)
 Obietnice ściągają na mnie kłopoty, gdyż są rzeczą przyszłości, a przyszłość nie leży w moim zasięgu i nie wiem, co przyniesie. Mimo dobrych chęci nie mogę zagwarantować niczego, co zrobię jutro. Mogę jedynie dziś, z pomocą Boga, pilnować granic mojej abstynencji. Obiecując, że będę trzeźwy jutro i sam z siebie, wpadam w pułapkę zarządzania czymś, nad czym nie mam władzy. Staram się wtedy i wytężam wolę, lecz zaprogramowane zmiany nie nadchodzą. Stare wzorce powracają, a dobre chęci nie trwają długo.
Otwieram drogę przemianie dopiero poprzez uznanie mojej bezsilności i rezygnację z kierowania własnym życiem.
W ten sposób też zaczyna działać we mnie moc i łaska Siły Wyższej. Dzisiaj wystarczy, że nie przeszkadzam im działać. Mam tylko zachowywać abstynencję i usuwać bariery, które mnie odgradzają od zdrowienia. Tak mało i tak dużo zarazem...
 Czy wpuszczam do serca leczącą moc Bożej łaski? Czy dalej chce się zmieniać narzucając sobie przemianę? Czy czuję wdzięczność, że SLAA zdjęło ze mnie największą z blokad: samowolę?
 Modlę się, aby zdrowienie spełniało się we mnie poza moją kontrolą i wzrokiem. Modlę się, aby otwierać się na Siłę Wyższą i nie przeszkadzać jej działać. Modlę się, aby usuwać bariery, które blokują strumień łask.
 Tu i teraz: Rezygnuję z obietnic, kontroli i rozporządzania moją przemianą duchową. Otwieram się na obfitość łask i pozwalam działać Bogu.
