10 marca

Pragnąć dobra z wiarą, to otrzymać je. Wierzyć, to prosząc o dobro wykluczać możliwość odmowy.
(Anselm Grun)
 Dobro postrzegam zwykle, jako coś z zewnątrz - coś czego mi brakuje i dlatego za nim tęsknię. Do niego lgnie moje serce. Pragnąc jednak dóbr ziemskich, postępuję jak olbrzym z baśni, który umieszcza swoje serce w jajku, to jajko jest w rybie, ryba w jeziorze, jeziora pilnuje smok, aż wreszcie umieram, więznąc na stałe w jajku. Dla mnie zdrowiejącego w SLAA, trzeźwość to także rozróżnianie między dobrami doczesnymi, a wiecznymi. Odstawiając swoje wzorce i przebudowując się w środku razem z moim mentalnym fundamentem, zaczynam czuć się godny i oczekiwać rzeczy największych tych, które nie przemijają. Jeśli proszę Boga o nie, wszystko inne jest mi dodane. A kiedy przychodzą, odkrywam, że ten wielki potencjał dobra, od zawsze był we mnie złożony. Wystarcza mi tylko przebudzić się dzięki wspólnej pracy na programie SLAA dzielić się na mityngach, modlić się i nieść innym posłanie.
 Czy czuję, że kluczem jest dla mnie duchowy postęp w SLAA, a może nadal uważam, że dobra ziemskie rozwiążą mój problem? Czy czuję wdzięczność, że tylko dzieląc się sobą mogę zachować trzeźwość i dalej wzrastać?
 Modlę się, aby chłonąc dobra najwyższe miał wiarę. Modlę się, abym, pragnął dóbr wiecznych i abym pielęgnował je, dzieląc się sobą z innymi.
 Tu i teraz: Niemożliwe jest gorąco pragnąć ocalenia i nie zaznać go. Obietnice programu SLAA są pewne, a moja Siła Wyższa mnie nie zawodzi.
