16 listopad

a
Zmysł cudu
jest naszym szóstym i naturalnym zmysłem religijnym. (David Herbert Lawrence)
 Czy to nie zmysł cudu zaowocował powstaniem SLAA, pozwalając nam uwierzyć, że wyzdrowienie z uzależnienia jest możliwe? Czy to nie zmysł cudu pomógł nam wytrwać na tej drodze, gdy wszystko zdawało się mówić: nie dasz rady, to czyste szaleństwo? Czy to nie ów zmysł cudu, choć był wtedy źle skierowany, podpowiadał nam, że znajdziemy szczęście i pokój poprzez transcendentne zjednoczenie z drugą osobą? Wypaczony przez chorobę, kazał nam wierzyć, że zasługami, poświęceniami, manipulacjami czy własną „wspaniałością” zmienimy drugiego człowieka w ideał. Kazał nam liczyć, że któregoś dnia nasze kompulsje w cudowny sposób zostaną usunięte? SLAA ukazało nam cud w zupełnie innym świetle: w świetle naszego wysiłku dążenia do prawdy, która go w nas dokonuje. Zawdzięczamy go naszej kapitulacji, otwarciu się i pracy z programem. Jego „architektem” jest Siła Wyższa - my jesteśmy tylko wykonawcami. Dzisiaj realizującymi w sobie Jej projekt ocalenia i czerpiemy energię z Jej impulsów.
 Czy realizuję w sobie ów cudowny projekt, jaki wpisała we mnie Siła Wyższa, a może dalej trwam przy własnych pomysłach na życie? Czy jestem wdzięczna Sile Wyższej za zmysł cudu, który nie daje mi dzisiaj trwać w bezczynności?
 Modlę się, abym wierzyła, że możliwe jest pełne wyzdrowienie z uzależnienia. Modlę się, aby zmysł cudu kierował mnie ku mądrości Dwunastu Kroków. Modlę się, abym zmysłem cudu czytała projekt kreślony Twoją ręką, Siło Wyższa i wcielała go w moje życie.
 Tu i teraz: Staję się współwyznawcą prawdziwego cudu. Chcę razem z innymi SLAA realizować projekt duchowego przebudzenia, jaki opracowała Siła Wyższa i trzymam się ściśle Jej planu.
