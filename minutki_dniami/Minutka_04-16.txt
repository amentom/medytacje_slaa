16 kwietnia

Wszystko, o co z wiarą w modlitwie prosicie, stanie się wam, tylko wierzcie, że otrzymaliście. (Jezus z Nazaretu)
 Nigdy nie ustawaj w modlitwie. Jest ona dla ciebie jak dla jachtu żagiel. Medytacja zaś - to nasłuchiwanie, skąd nadchodzi wiatr. A ufna, skupiona postawa maszt strzelający w niebo. ... Dzięki modlitwie i medytacji właściwie ustawiam mój „żagiel” i „ster”. Wierzę, że dotrę do celu. Wierzę, że Siła Wyższa da mi po drodze wszystko, co potrzeba. Potwierdzam to moją wytrwałością w pracy nad sobą i przychodzeniu do SLAA. Największym jednak potwierdzeniem mojej wiary jest, gdy dziękuję Bogu za to, co dopiero ma mnie spotkać - za dobra, które są już drodze, a o nich nie wiem, gdyż jeszcze nie dotarły. Wbrew pozorom, to bardzo logiczna postawa. Przecież gdyby ktoś dał mi czek na wielką sumę, nie zwlekałbym z dziękowaniem do wypłaty w banku? A Bóg, jakkolwiek Go pojmujemy, to pewnością solidniejsza i bogatsza Firma niż banki, które, bywa, upadają...
 Czy dziękuję Bogu wtrwale i na zapas, a może klękam dopiero po czasie, gdy czuję się zobowiązany lub przerażony? Czy jestem Mu wdzięczny za wszystko, czego dzisiaj nie mam - i jeszcze, i już?
 Modlę się, abym dziękował z wyprzedzeniem. Modlę się, abym nie wątpił, że w
 Twoim skarbcu, Boże, wszystko należy też do mnie i to tylko kwestia mojej dojrzałości. Modlę się, abym ją osiągnął i dziękuję Ci, Panie, już dzisiaj.
 Tu i teraz: Co to za wiara, jeśli dziękuję dopiero po otrzymaniu? Dziękując Bogu już dzisiaj, wyprzedzam jego przesyłki. Chcę z góry wszystkiego, co zawierają, abym nie musiał ich najpierw utracić.
