04 marca

Jeśli Bóg jest na właściwym miejscu, wszystko inne jest na właściwym miejscu. (anonim)
Na pierwszym miejscu jako jedyny i najwyższy autorytet w SLAA stawiam Miłującego Boga. Ustawiając się za Nim unikam szkodliwych dla Wspólnoty sporów i walk o prestiż czy władzę. Kroki i Tradycje SLAA to dla mnie pole do przejawiania pokory. Mogę się mylić, ale nie będę trwać w błędzie, jeśli będę stale się pytać: „Jak na moim miejscu postąpiłaby miłująca Siła Wyższa?” Dzięki temu pamiętam, że nie jestem w gronie doborowych wspaniałych osób, które zbierają się, by sobie gratulować siły i wzajemnie się podziwiać. Jestem jednym z wielu bardzo poranionych i chorych na uzależnienie od seksu i miłości ludzi, którzy czują palącą potrzebę przychodzenia i dzielenia się sobą, by razem powstawać z upadku, oczyszczać się i otwierać na Boga. Jeśli na tej drodze Opatrzność, jakkolwiek się Ona przejawia, stoi na pierwszym miejscu, to i ja stoję tam gdzie powinienem i nie grozi mi, że ktoś przejmie władzę i będzie po swojemu zarządzać.
 Czy stawiam miłującego Boga na pierwszym miejscu, a może chcę stawiać tam siebie? Czy czuję wdzięczność, że oddając nałóg i poddając się woli Siły Wyższej, przestaję pławić się w pysze czy wygłaszać pochlebstwa o innych?
 Modlę się, aby szukać kierownictwa mojej Siły Wyższej. Modlę się, aby akceptować taki porządek rzeczy. Modlę się, aby w kwestiach spornych pytać: co Ty, Panie, który doskonale kochasz, zrobiłbyś na moim miejscu?
 Tu i teraz: Jestem we Wspólnocie ludzi poranionych, aby zdrowieć i nie robię sobie z nikogo autorytetu. Rezerwując go dla Siły Wyższej, unikam promowania siebie i pokornie staję w odpowiednim miejscu.
