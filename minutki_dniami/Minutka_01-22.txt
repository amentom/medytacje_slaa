22 stycznia

Wyzwolenie w sobie miłości do rzeczywistego siebie jest prawdziwym aktem odwagi. (James Wilkes)
 Kiedy doświadczam mojej słabości, wstydu i wad, a mimo to dalej akceptuję i kocham siebie, mogę też taką akceptację i miłość ofiarować otaczającym mnie ludziom. Jeśli nie zaakceptuję i nie pokocham siebie - a co za tym idzie innych niedoskonałych osób - doświadczę samotności. Czyż byłoby dla mnie rozwiązaniem zamienić wstyd i izolację czynnego uzależnienia na samotność człowieka, który odrzuca siebie i innych ze względu na wygórowane oczekiwania? Ta druga samotność prędzej czy później pchnęłaby mnie z powrotem w pierwszą. Żeby tak się nie stało, nuszę znaleźć w sobie odwagę, aby odczuwać stale moją słabość i podatność na zranienia - zaakceptować fakt, że nie jestem ideałem. W ten sposób program SLAA uwalnia mnie od lęków, wstydu i poczucia winy. Ryzykując odsłanianie się - przed sobą, innymi i Bogiem buduję oparte na miłości trwałe i leczące więzi.
 Czy przestaję żądać od siebie doskonałości i otwieram się na miłość do tej słabej osoby, jaką w istocie jestem? A może nadal boję się prawdziwej siebie? Czy czuję wdzięczność, że nałóg zmusza mnie do tej odwagi na każdym kroku.
 Modlę się, aby czuć miłość do tej słabej osoby, jaką jestem w rzeczywistości. Modlę się, aby mieć odwagę tracić złudzenia, a zyskiwać siebie. Modlę się, aby akceptować i kochać innych ludzi, którzy tak samo jak ja są niedoskonali.
 Tu i teraz: Rzeczywisty człowiek ożywa wtedy, gdy umiera człowiek iluzoryczny. Chcę tracić złudzenia na mój temat i na temat innych ludzi, bo tylko to pozwala mi kochać i mieć trwałe więzi.
