
# 10 sierpnia

> Człowiek może zmienić swoje życie, zmieniając najpierw swój sposób myślenia. (William James)

Zmiana sposobu myślenia okazuje się trudna, gdy grozi przemianą życia i podjęciem za nie odpowiedzialności. Wolę nie rezygnować z dawnych „przywilejów”, jak choćby masturbacji; nie chcę oddać swoich „zabawek” czując podświadomie, że z wzrastaniem stracą one sens. Zasłaniam się więc wybiegami w rodzaju: Życie bez seksu doprowadzi mnie do choroby lub uwiądu. Brak „miłosnego” związku pozbawi mnie wszelkiego celu. To dawne doświadczenia i to inni ludzie wtrącili mnie w to piekło, dlaczego ja mam się teraz z tym bujać! W SLAA zaczynam myśleć, że możliwe jest przeżycie i spełnienie bez dawnych gratyfikacji. Zaczynamy myśleć: nie jestem winny mojemu dzieciństwu ani temu, że jestem uzależniony, ale to ja jestem dziś odpowiedzialny za to, co zrobię z moją chorobą i życiem. Zaczynam myśleć, że może jestem przeznaczony do czegoś bez porównania większego, niż pogoń za miłosnym upojeniem i że może warto to odkryć. Zaczynam myśleć, że skoro sam nie potrafiłem ułożyć swojego życia, może lepiej będzie przekazać je w opiekę miłującej Sile Wyższej? Od tych myśli bierze początek moja przemiana.

- Czy zmieniam życie zmieniając myślenie na temat zdrowienia, a może boję się przemiany i odpowiedzialności?
- Czy jestem wdzięczny, że wraz z dorastaniem „zabawki” tracą sens?

- Modlę się, abym przyjmował odpowiedzialność za to, co zrobię z moją chorobą i życiem.
- Modlę się, abym odkrył do czego powołuje mnie Siła Wyższa.

Tu i teraz: Chodząc do SLAA zmieniam moje myślenie o uzależnieniu i zdrowieniu. Chcę odkryć owo nieznane mi dobro najwyższe, do którego przeznacza mnie Bóg. Ufam Jego miłującej opiece.
