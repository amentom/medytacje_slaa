15 sierpnia

Niemal wszystko, co robimy jest bardzo mało ważne. Niezmiernie ważne jednak jest, że to robimy.
(Mahatma Ghandi)
 W porównaniu choćby z siłami przyrody - burzą, przypływami, wichrem, trzęsieniami ziemi - moje działania wyglądają na bardzo mało ważne. Mają jednak dla mnie wyjątkową wartość, ponieważ jedynie one są w stanie mnie zmieniać, kształtować. To, co robię dziś, decyduje o tym, kim będę jutro. ... Gdyby nie klęska wskutek uzależnienia nie zawracałbym sobie głowy czymś tak mało ważnym i „niepraktycznym” jak chodzenie na mityngi, stosowanie sugestii programu, praca we Wspólnocie i niesienie posłania. Do głowy by mi nie przyszło, że zechcę robić w życiu rzeczy proste i skromne, których nikt nawet nie zauważa, i będę szczęśliwy. Tymczasem dziś chętnie podejmuję tę zwykłą, pozornie mało znaczącą odpowiedzialność za siebie i bliskich. Kiedy z dystansu patrzę na ogrom mojej przemiany, mówię sobie: To jednak coś! Warto było to wszystko robić.
Czy przerabiam program i jestem aktywny w
SLAA, a może uznaję te działania za niepraktyczne i zbyt mało ważne? Czy jestem wdzięczny, że dzisiaj świadomość znaczenia moich czynów nie daje mi spocząć ani zawrócić z tej drogi?
 Modlę się, abym pamiętał, jak ważne jest to, że podejmuję działanie. Modlę się, abym chciał robić rzeczy „niepraktyczne” i takie, których prawie się nie zauważa. Modlę się, aby moje czyny były zgodne z wolą Siły Wyższej.
 Tu i teraz: Wytrwałym robieniem rzeczy „niepraktycznych” i mało ważnych tworzę moją trzeźwą rzeczywistość. Zmieniając siebie według sugestii SLAA, kształtuję moje jutro tak, jak je widzi Siłą Wyższa.
