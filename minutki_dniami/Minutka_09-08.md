
# 8 września

> Prawdziwą tragedią nie jest umrzeć młodo, lecz stwierdzić na starość, że nasze życie nie znalazło sensu. (Martin Luter King Jr.)

Musieliśmy umrzeć młodo (lub mniej młodo) dla uzależnienia od seksu i miłości, by narodzić się do życia znajdującego głębokie znaczenie. Pogoń za seksualno-uczuciowym gratyfikacjami nie nadawała nam sensu. Oddalając nas od siebie, od innych i od spełnienia, piętnowała pustką, wstydem i nienasyceniem. Odstawienie i abstynencja, choć oznaczały prawdziwy - duchowy, mentalny i fizyczny - przełom, także nie nadawały znaczenia naszemu życiu. Również trzeźwość, odbudowa i duchowy wzrost, choć dzięki nim funkcjonowaliśmy w życiu coraz lepiej, nie były jeszcze wystarczającą odpowiedzią. Dopiero gdy z naszych doświadczeń mogą skorzystać inni; dopiero gdy osobiście, niesiemy to przesłanie, by inni uzależnieni też mieli szansę przebudzić się i zacząć zdrowieć; dopiero gdy siejemy w nich ziarno prawdy wcześniej zasiane w naszą duszę możemy poczuć, jak nasze całe życie, i dawne i obecne, znajduje sens. W Dwunastym Kroku kryje się duchowe płuco programu SLAA.

- Czy osobiście niosę przesłanie SLAA, a może myślę, że wystarczy zdrowieć dla samego siebie?
- Czy jestem wdzięczny, że sens i pełnię życia znajduję dopiero, gdy staram się pomóc innym?

- Modlę się, aby nie uległ pokusie trzeźwienia w izolacji.
- Modlę się, abym znajdował mój sens, dzieląc się moją przemianą i osobiście niosąc to posłanie.
- Modlę się, abym życiem, którym wypełniam Twoją wolę, Boże, nadawał mu znaczenie.

Tu i teraz: Moja trzeźwość nie jest wiele warta, jeśli się nią nie dzielę. Nie wiem kiedy umrze moje ciało, ale chcę wtedy odchodzić z poczuciem, że własnym życiem nadałem mu sens.
