24 lipca

Nieporównanie więcej jest wstać i wynagrodzić uczynione zło, niż zostać zbawionym bez żadnego swojego udziału. (Raissa Maritain)
 Żeby móc dźwignąć się z upadku, do jakiego przywiodło mnie uzależnienie od seksu i miłości, musimy działać i ponosić wyrzeczenia. Mamy godzić się i przeżywać na swoje cierpienia, kładąc je - przed Siłą Wyższą i przed sobą nawzajem - jako ofiarę. Poprzez dzielenie się na mityngach, rezygnację z własnych pomysłów i samowoli, oraz pracę nad Krokami składamy swoje życie w ręce Siły Wyższej. Na tym bowiem polega odkupienie, że zgadzamy się współpracować z łaską Siły Wyższej. „Bilet wstępu” do SLAA kosztował mnie bardzo wiele, a i trzeźwość seksualna nie przyszła do mnie za darmo. Każdego dnia płacę za nią bólami odstawienia, omijaniem pokus i godzeniem się na swoją sytuację. Przeżywam własną pustkę, usuwam wady charakteru, prowadzę obrachunek moralny, koję dawne zranienia, zadośćuczyniam skrzywdzonym przeze mnie ludziom, modlę się i wytrwale niosę posłanie. Im więcej ofiarowuję za swoje zdrowienie, tym głębiej mnie ono obejmuje. Im większy jest w nim mój czynny udział, tym żywsza moja wiara, radość i wdzięczność.
 Czy naprawiam wyrządzone zło i godzę się ponosić ofiary, a może czekam na wybawienie bez żadnego mojego udziału? Czy jestem wdzięczny SLAA za owo "zajęcie do końca życia"?
 Modlę się, abym wspólnie pracował nad ocaleniem z uzależnienia. Modlę się, abym pamiętał, że bez mojego wysiłku Ty, Siło Wyższa, nic dla mnie nie możesz uczynić. Modlę się, abym moje wyrzeczenia i trudy ofiarowywał Tobie, Siło Wyższa - za siebie i za innych.
 Tu i teraz: Podejmuję trudy i ofiary programu SLAA, jakich ode mnie wymaga naprawa wyrządzonego zła. Powstając z upadku, dzielę się moim udziałem w dziele Siły Wyższej ocalenia z uzależnienia.
