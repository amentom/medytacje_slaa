18 grudnia

Wstawiennictwo to najlepszy rozjemca w nieporozumieniach - lek na wszelką urazę i złośliwości. (William Law)
 Niemożliwe jest truć się chęcią zemsty i urazą lub zachowywać się nieżyczliwie wobec osoby, za którą się modlę, prosząc o dobro i obfitość łask dla niej.
Występując wobec Boga w roli jej wstawiennika, nie mogę już działać jako mściciel czy zaborca, choć moje emocje są uzasadnione i mam je czuć.
Wtedy bycie w zgodzie z „wrogiem” przestaje zakłócać moje bycie w zgodzie z sobą, a złość pomaga mi stawiać zdrowe granice.
? Cóż bowiem zmienia modlitwa za tych, których kocham i którzy mnie kochają? Czy nie uśmierza lęku przed tym, że mnie opuszczą lub że przejdzie mi to cudowne uczucie posiadania lub przynależności? Jeśli modlę się za swoich oprawców pomimo zranienia i uzasadnionej wrogości, Bóg leczy moją duszę. Wstawiennictwo za moich oprawców demontuje bariery oddzielające mnie od łask Siły Wyższej. Pozwalając odejść w ten sposób zapiekłej urazie, przestaję szarpać własne serce.
 Czy, modląc się za moich nieprzyjaciół, przestaję walczyć ze sobą? Czy może wciąż tkwię w tzw. „słusznym gniewie”? Czy czuję wdzięczność za to trudne wstawiennictwo?
 Modlę się, aby powierzać Tobie, Panie, moich nieprzyjaciół i moje uczucia do nich. Modlę się, aby złość na oprawców pomagała mi stawiać zdrowe granice. Modlę się, aby być w zgodzie ze sobą i abyś Ty leczył moją duszę, Panie.
 Tu i teraz: Proszę Boga, by pomagał mi zmieniać bariery w zdrowe granice i dziękuję Mu, że jest ze mną w tak trudnej drodze.
