02 lutego

Prawdziwe współdziałanie to zaślubiny mojego wysiłku z Bożym miłosierdziem nade mną. (Sri Chimnoy)
 W SLAA poznajemy Dwanaście Kroków, którymi zbliżamy się do Boga. Nie wglądamy jednak bezpośrednio w kroki, jakie Bóg czyni, aby się do nas zbliżyć. Choć to On prowadzi w duchowym tańcu, jakim jest nasze zdrowienie, to my stawiamy każdy krok. Mimo to Bóg nas stale wyprzedza. Po pierwsze: zsyła nam ideę programu 12/12 oraz Wspólnotę i wiadomość o niej poprzez posłańca z posłaniem. Po drugie: gdy tylko decydujemy się rozstać z erotomanią, wyrusza nam naprzeciw, otacza ochroną i podsuwa intuicje, które cudem przeprowadzają nas przez pułapki choroby. Po trzecie: z więzi, jakie powstają SLAA, Bóg splata mocną sieć, którą wyławia nas bagna. Potrzebujemy Jego wyciągającej Siły, by pokonać „grawitację” nałogu. Po czwarte, odpowiadając na naszą potrzebę wybawienia, wije sobie gniazdo w naszych sercach i powierza się nam, tak jak my Jemu. Jak pisklę prosi nas o pokarm - pokarm uczynków dobra. W ten sposób nasze wysiłki zaślubione z Bożym miłosierdziem nad nami, przywracają nam zdrowe zmysły i czynią nasze życie pożytecznym.
 Czy poślubiam Bogu moje wysiłki w dążeniu do Niego, lub może próbuję wznieść się o własnych siłach? Czy jestem wdzięczny, że to ja mam stawiać każdy krok zbliżający mnie do Siły Wyższej?
 Modlę się, abyś Ty, Boże, prowadził mnie w tańcu, jakim jest zdrowienie. Modlę się, abyś uwił sobie gniazdo w moim sercu. Modlę się, abym karmił Cię w nim, o Panie, uczynkami dobra, do którego mnie przeznaczyłeś.
 Tu i teraz: Poślubiam Sile Wyższej wszystkie moje wysiłki w drodze do Niej. Inicjuję każdy Krok programu, aby Bóg inicjował mnie w zdrowieniu. Poddając się krokom SLAA, poddaję się Jego miłości.
