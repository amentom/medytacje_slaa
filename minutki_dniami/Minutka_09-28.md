
# 28 września

> Czymże jest godność bez uczciwości... (Cyceron)

Aby zacząć drogę, musieliśmy bezwarunkowo przyznać się do bezsilności wobec własnych seksualnych i uczuciowych pożądań - uznać, że przestaliśmy kierować własnym życiem. Każdego dnia na nowo przypominamy sobie naszą klęskę w tej dziedzinie oraz słabość woli, gdyż tylko ta świadomość przywraca nam trzeźwość myślenia. Dzieląc się prawdą o swojej niemocy i chwytając dłoń Siły Wyższej, odnajdujemy w SLAA utraconą godność - poczucie, jakbyśmy zostali włączeni z powrotem do rodziny ludzkiej. Znika wrażenie zesłania na duchową i moralną banicję. Jednakże nie jest to stan dany nam raz na zawsze, bowiem bez połykania gorzkich pigułek uczciwości, nasza godność zmieniłaby się znów w pychę, a zdrowienie zaczęłoby osłaniać nawrót. Dlatego bieżąca obserwacja własnych reakcji i motywów jest dla każdego z nas jak codzienna toaleta. Dzięki niej uczciwość ta owocuje dziś godnością.

- Czy dbam o moją duchową toaletę - obserwuję na bieżąco swoje zachowania i motywy - a może moje odzyskane poczucie wartości zamienia się w pychę?
- Czy jestem wdzięczny, że godność to córka bezwzględnej uczciwości?

- Modlę się, abym powracał z duchowej i moralnej banicji, na jaką skazywało mnie uzależnienie od seksu i miłości.
- Modlę się, abym łykał gorzkie pigułki prawdy o sobie, które przywracają mi godność.
- Modlę się, abym - świadom swojej słabości - stale przyjmował Twoją pomoc, Panie.

Tu i teraz: Zdobywam się na bezwzględną uczciwość wobec siebie w każdej
sferze mojego życia. Wracam z wygnania na jakie skazywało mnie uzależnienie od seksu i miłości i znajduję godność w nowych więziach z ludźmi.
