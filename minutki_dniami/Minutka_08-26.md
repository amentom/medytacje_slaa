26 sierpnia

Uważaj, o co się modlisz; Bóg naprawdę może ci to dać.
(Anthony de Mello)
 Modlitwa rzeczywiście może być „niebezpieczna”. Jeśli prosimy o coś, co jest naszą własną wolą, inną niż zamierzenia Siły Wyższej wobec nas, ściągamy na siebie kłopoty. W dodatku nic ich wtedy z początku nie zapowiada. Raczej poprawia się wtedy nasze samopoczucie, co chętnie przypisujemy zdrowieniu. Jednak gdy afirmujemy sobie coś innego niż plan Boga, zdarzenia te i rzeczy spychają nas z kursu wzrostu duchowego na boczny tor doraźnych sukcesów. Musimy zawsze właściwie ustawiać żagle naszej duszy na Boży wiatr, by płynąć do odkrytego w SLAA portu trzeźwości. Musimy trzymać nasz ster według sugestii Dwunastu Kroków, by nie rozbić się o rafy erotomanii, ani nie osiąść na mieliźnie anoreksji. Gdy prosimy Boga o wypełnienie się Jego woli w naszym życiu - gdy prosimy, by dawał nam to, co nas prowadzi do trzeźwości i odbierał wszystko, co nas od Niego oddala nasza modlitwa jest bezpieczna.
 Czy, modląc się, proszę o rzeczy, jakich mi trzeba w duchowym wzrastaniu, a może afirmuję własne ego? Czy jestem wdzięczny, że gdy robię wszystko, by wyzdrowieć z erotomanii, moje życie układa się według Bożego planu?
 Modlę się, abym rozpoznawał, co służy mojemu wzrostowi, a co ściąga mnie w dół. Modlę się, abym, zdrowiejąc, szukał drogi do Ciebie, mój Boże. Modlę się, aby moje prośby torowały drogę Twojej woli i łaskom, Panie.
 Tu i teraz: Szukam w SLAA rozpoznawania wszystkiego, co służy mojemu wzrostowi i oddalam to, co ściąga mnie w dół. Kiedy proszę Boga, abym chciał tylko tego, co On pragnie mi dać, moja modlitwa jest bezpieczna.
