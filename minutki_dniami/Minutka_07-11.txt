11 lipca

Nawet jeśli upadłeś najniżej z ludzi, przebudzenie duchowe olśni cię i przeniesie nad twoim upadkiem. (Bhagavad Gita)
 Cała nasza przeszłość przygotowuje nas na chwilę obecną, a to, co dzieje się z nami dziś, przygotowuje nas na jutro. Od momentu, gdy wstąpiliśmy do SLAA i z pokorą przyjęliśmy program naprawy siebie, wszystko w naszym życiu otwiera drogę Bożym łaskom i każde doświadczenie staje się twórcze. Doznajemy przebudzenia duchowego, które nas uzdrawia i opromienia wdzięcznością. Dzięki współpracy z Siłą Wyższą naprawiamy skutki naszego nałogu, wychodzimy z izolacji, oczyszczamy się z pożądań i promieniejemy prawdą. Z więzi powstających w naszej Wspólnocie splatamy sieć zdolną wyławiać innych szukających ratunku erotomanów. Dzisiaj zapuszczamy tę sieć w najbardziej wzgardzone miejsca ludzkiego upadku. Dzięki doznanemu przebudzeniu nie możemy już trwać bezczynnie: każdego dnia pozwalamy, aby używał nas Bóg, a nie - jak kiedyś - choroba.
 Czy pozwalam Bogu używać mnie do Jego celów, a może wciąż sam używam siebie i innych? Czy jestem wdzięczny SLAA za sieć, która mnie ratuje, jeśli zapuszczam ją w najbardziej wzgardzone miejsca ludzkiego upadku?
 Modlę się, abym pielęgnował przebudzenie duchowe. Modlę się, aby nad skutkami mojego upadku rozlewało się Twoje miłosierdzie, Boże. Modlę się, abyś Ty, Panie, używał mnie dzisiaj do Twoich celów, a nie choroba.
 Tu i teraz: Poprzez przebudzenie duchowe w SLAA wplatam się w sieć zdolną wyławiać innych szukających pomocy erotomanów. Docieram w najbardziej wzgardzone miejsca ludzkiego upadku i zmieniam je w twórcze doświadczenie.
