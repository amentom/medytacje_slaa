07 listopad

a
Wybory stwarzają człowieka. Określają jego osobowość, charakter i decydują o jego życiu.
(Carlos G. Valles)
 SLAA stawia nas w sytuacji dorastania. Abyśmy stali się zdrowi, normalni, musimy pójść drogą nowych wyborów. Każdego dnia w każdej chwili stawiamy na trzeźwość. Porzuciwszy nasze miłosno- seksualne kompulsje, wchodzimy w odstawienie i spotykamy w tej pustce prawdziwego siebie. Zamiast gonić za miłosną ekstazą i zaspokojeniem, zostawiamy nasz erotyzm w spokoju i budujemy Boga most dla wewnętrznego przebóstwienia. Wtedy cała nasza zdrowa energia spływa ku nam. Kiedy z każdą bolączką wytrwale zwracamy się do programu SLAA, stajemy się zdolni poznać, co to miłość, stały związek i wolny od uzależnienia seks. Ponieważ możliwa staje się wyższa błogość, niższe jej formy po prostu odchodzą. Tracą atrakcyjność, bo odkrywamy przeżycia, które nie równają się z niczym, co znaliśmy dotąd. Są one wynikiem codziennych, małych wyborów, w których wyraża się nasza wola kompletnej przemiany.
 Czy stwarzają mnie dziś właściwe wybory, a może myślę, że zdrowa osobowość powstanie bez mojego działania? Czy jestem wdzięczny za nowe przeżycia, przy jakich gasną dawne błogości?
 Modlę się, abym, właściwie wybierając, doznawał duchowego przebudzenia. Modlę się, aby wszystkie dobre energie spływały dzisiaj ku mnie. Modlę się, abyś Ty, Boże, dokonywał we mnie przebóstwienia.
 Tu i teraz: Przestaję zajmować się kontrolą mojej seksualnej i uczuciowej energii i, właściwie wybierając dzięki SLAA, buduję most dla Boga. Przekraczam po nim mój nałóg i wchodzę w obszar wewnętrznego przebóstwienia.
