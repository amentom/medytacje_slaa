
# 28 lipca

> Szczęśliwość człowieka polega na tym, że Siła Wyższa go ze sobą zespala. (mistrz Eckhart)

Jeśli zdrowieję w SLAA i pogłębiam moją trzeźwość, nie sposób bym dłużej tkwił w rozpaczy, lęku i pustce. Choć stany te mogą się jeszcze odzywać, nie władają już mną długo i nie pchają już w chore zachowania. Kiedy znajduję innych uzależnionych, którzy szukają ratunku, i dzielę się z nimi prawdą o sobie, moje życie znajduje sens, a ja - głębokie i trwałe więzi. Odpowiedzią dla mnie jest bowiem kontakt nie z tym, co praktycznie nie istnieje - z chwilową przyjemnością i fantazjami - lecz kontakt z samym sobą, z innymi ludźmi i z Siłą Wyższą. Zawsze gdy przeżywam moje uczucia i akceptuję siebie z nimi; zawsze gdy dzielę się prawdziwym sobą z drugim człowiekiem i szukam go; zawsze gdy zachowuję abstynencję, modlę się i powierzam siebie Bogu - pojednuję się z rzeczywistością, scalam się wewnątrz i wzrastam duchowo. Gdy to robię, Siła Wyższa wybawia mnie ze śmiertelnej choroby i zespala z Sobą. Trudno w ten sytuacji nie być szczęśliwym.

- Czy pogłębiam moją trzeźwość i szukam innych uzależnionych by dzielić się z nimi, a może pozwalam, by drążyła mnie rozpacz, lęk i pustka?
- Czy jestem wdzięczny za kontakt z rzeczywistością, który zespala mnie z Siłą Wyższą i obdarza szczęściem?

- Modlę się, abym pogłębiał mój kontakt z rzeczywistością.
- Modlę się, aby lęk, obsesja, rozpacz i pustka ustępowały przed Twoimi błogosławieństwami, Siło Wyższa.
- Modlę się, abyś Ty, Siło Wyższa, zespalał mnie z Sobą i obdarzał szczęściem.

Tu i teraz: Postanawiam przeżywać moje uczucia i akceptować siebie z nimi. Stawiam na kontakt z rzeczywistością. Dzieląc się z innymi, pozwalam, by Siła Wyższa zespalała mnie z Sobą i ocalał ze śmiertelnej choroby.
