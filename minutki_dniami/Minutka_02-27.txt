27 lutego

Lepiej spełniać obowiązki własne, nawet niedoskonale, niż obowiązki innych, nawet w sposób doskonały. (Bhagavad Gita)
 Nikt za mnie nie podźwignie się z uzależnienia od seksu i miłości i nie wyzdrowieje, ani też ja nie mogę w tym wyręczyć nikogo innego. Nawet gdybym mógła, byłaby to kradzież - ograbienie drugiej osoby z najcenniejszej i twórczej rzeczy, jaką ma do zrobienia w życiu. Rozwiązywanie problemów innych ludzi, branie na siebie cudzych obowiązków, jest wybiegiem, by nie troszczyć się o własną pracę nad sobą. Jeśli kogoś niosę przez jego życie, to ani ja nie żyję swoim, ani on nie nauczy się chodzić. ... Większość z nas, w SLAA, zna ten model współuzależnienia z dawnych związków. Dając głodnemu rybę, dajemy mu jeden dzień egzystencji. Skazujemy w ten sposób i siebie na niewolę dalszego wyręczania, a drugą osobę na niewolę dalszego bycia wyręczanym. Dając mu zaś „wędkę”, dajemy mu szansę na samodzielne życie. O Ileż wdzięczniejszy będzie wtedy, obdarowany, a my sami, nie wiążący sobie rąk!
 Czy zdrowieję dla siebie - spełniam moje obowiązki i rozwiązuję moje problemy a może rzucam się ratować kogoś, by nie musieć ratować siebie? Czy jestem wdzięczny SLAA i za „wędkę” programu i za sponsora, który instruuje mnie w obsłudze?
 Modlę się, aby zdrowieć dla siebie i odpowiadać za siebie. Modlę się, aby być żywym dowodem wybawienia. Modlę się, abym okazywała miłość ludziom nie, niosąc ich przez życie, lecz pokazując na swoim przykładzie, jak mogą je zmienić.
 Tu i teraz: Postanawiam dzielić się własnym doświadczeniem i zdrowieć dla siebie. Chcę dawać innym „wędkę”, a nie „rybę”. Chcę sama używać mojej „wędki,” a nie czekać na czyjś podarunek.
