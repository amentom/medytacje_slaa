13 październik

a
Nie ma sytuacji bardziej sprzyjającej przebudzeniu, niż ta, w jakiej się właśnie znajdujesz. (Marek Aureliusz)
 Jakąż inną sytuację mamy do dyspozycji niż bieżąca? W czyjej rzeczywistości możemy działać, jeśli nie we własnej? I czym się dzielić, jeśli nie prawdą osobistych doświadczeń? Nie łudźmy się - nie istnieją inne okoliczności ani inny moment. Nie możemy zdrowieć jutro ani np. w rodzinie sąsiada. ... Klęska stała się dla nas szczęściem w nieszczęściu, bowiem nie trafilibyśmy do SLAA gdyby nie kryzys, w który się wpakowaliśmy. Mając gotowość i Wspólnotę, mamy wszystko, czego nam trzeba, by się uratować. Nasza sytuacja - tyle przymusowa, ile dobroczynna - owocuje dziś przebudzeniem duchowym, dzięki któremu stajemy się dla siebie nawzajem lekiem na uzależnienie od seksu i miłości. Zbudziwszy się raz, budzimy się już stale, w każdym bieżącym momencie, gdyż rozwiał się nasz komfort śnienia o iluzji. Dobrodziejstwem kryzysów jest ich zdolność pozbawiania nas złudzeń.
 Czy z każdego kryzysu staram się wydobyć jego dobroczynny efekt, a może nadal zaprzepaszczam bieżące sposobności? Czy jestem wdzięczna, że nie mam lepszej sytuacji do zdrowienia, niż obecna?
 Modlę się, abym nie marnowała szans, jakie mi niosą bieżące kryzysy. Modlę się, abym iluzje zastępowała rzeczywistością, jaką mi odkrywasz, Siło Wyższa. Modlę się, abym - przebudziwszy się raz - stale się już budziła i zwracała do Ciebie, Siło Wyższa.
 Tu i teraz: Sprzyja mi każda sytuacja, w jakiej stosuję program SLAA. Z każdej okoliczności staram się wydobyć jej dobroczynny efekt, który rozwiewa złudzenia i budzi mnie duchowo.
