02 stycznia

Kto chce wiele otrzymać, niech rozszerzy swoje pragnienie. (św. Augustyn z Hippony)
 Duchowy wzrost jest nieograniczony, jednak zależy od tego, ile łask odważę się przyjąć.
To wcale nie jest takie oczywiste. Mimo, że czuję chęć posiadania dobrych rzeczy i wzdycham do nich, często tylko zdaje mi się, że ich pragnę. Sprawdzianem jest, gdy do mnie naprawdę przychodzą. Ileż to razy torpeduję własny sukces, skąpię sobie szczęścia i akceptacji lub choćby nie przyjmuję słusznych komplementów.
Fałszywa pycha mocno rani i utrudnia zdrowienie. By przyjąć Boże łaski, trzeba było wskrzesić w sobie ich pragnienie. Powoli, wraz z poczuciem godności, które przywracało mi trzeźwość, byłam w stanie przyjąć więcej. Moją zdolność powiększała także każda dobra rzecz jaką obdarowywałam innych. Było to dla mnie coś w rodzaju przestawiania się na całkiem inny rodzaj energii czy „paliwa” - przemiana całego mojego duchowego metabolizmu. Zachodziła ona dzięki rozszerzaniu pragnienia tego, co najlepsze.
 Czy, aby wiele otrzymać, staram się rozszerzać moje pragnienie? Czy może dalej bronię się przed dobrymi rzeczami? Czy czuję wdzięczność, że w SLAA nikt mi ich siłą nie wpycha i to ja mam się na nie otworzyć?
 Modlę się, aby być otwartą na dobre rzeczy i czuć, że one są dla mnie. Modlę się, abym móc zdać sprawdzian gdy rzeczywiście przychodzą. Modlę się, abyś Ty, Panie, przemieniał mój duchowy metabolizm na Twoje „paliwo” miłości.
 Tu i teraz: Prosząc o rozszerzenie pragnienia tego co najlepsze, pracuję nad moim poczuciem godności i wartością. Dzieląc się z innymi tym, co uzyskuję w SLAA, toruję drogę coraz nowym łaskom.
