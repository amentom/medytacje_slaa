04 sierpnia

Chwila, gdy ktoś dostrzega
kim jesteśmy i kim możemy się stać, wprawia w ruch zaklęty krąg naszych możliwości.
(Rusty Berkus)
 W uruchomieniu starałem się głównie o to, by dostrzegano we mnie obiekt uczuć i/lub seksu. Sam w podobny sposób patrzyłem na ludzi, organizując swoje zajęcia i życie pod kątem skuteczności erotycznego polowania. Cel ten decydował po cichu o wszystkich moich wyborach. Kiedy indziej, chroniąc się przed bliskością popadałem w anoreksję, żyłem tak, by móc unikać jakichkolwiek kontaktów. Samotność tę miały mi „umilać” fantazje i masturbacja. Dzisiaj SLAA pokazuje mi, że istnieje coś znacznie lepszego, niż kręcenie się na tej karuzeli pychy i daremności. Dzięki abstynencji i mityngom uczę się widzieć w sobie i innych coś całkiem innego, niż źródło miłosnego haju. Aura spokoju i duchowej troski, miłości i pokory, wiary i łagodności, jaka emanuje z innych SLAA, wprawia w ruch mój nieodkryty potencjał, który dotąd pożerało uzależnienie. Dostrzegając w sobie i innych, kim i czym mogę się stać dzięki programowi, poddaję się Bożej miłości i dostrzegam, że jest ona stale dostępna w naszej Wspólnocie.
 Czy widzę kim jestem naprawdę i kim mogę się stać, a może boję się wprawić w ruch uśpiony krąg moich możliwości? Czy jestem wdzięczny, że SLAA wzbudza we mnie proces, który muszę chronić zwłaszcza przed samym sobą?
 Modlę się, abym widział, kim jestem i jak bardzo mogę zmienić się w życiu. Modlę się, abym trwał w
 SLAA i nie dokonał swojej aborcji. Modlę się, abym niosąc posłanie - dostrzegał w innych, kim są i jak doskonali mogą się stać.
 Tu i teraz: Odstawiając chorobę, uruchamiam mój zaklęty potencjał, który mobilizuje mnie w drodze. Przebudzony duchowo, dostrzegam w innych, że tak samo mogą się zmienić, i niosę im to posłanie.
