29 lutego

Gdy łucznik strzela by zdobyć trofeum, widzi cel podwójnie.
To nie umiejętności go zawodzą; to wizja nagrody go rozdwaja.
(Tran Xu)
 Gdyby ptak śpiewał, by zachwycić słuchacza i zdobyć poklask, musiałby sfałszować. Gdybym ja trzeźwiał dla podziwu z tytułu wkładanego wysiłku, wróciłbym na moje dno. Kiedy niosę posłanie komuś, kto wciąż cierpi, łatwo się wkrada myślenie o skutku, jaki „powinna” wywołać moja opowieść. Moje ego kocha przecież obrastać w „sukcesy”. Ilekroć jednak kieruję się wizją zasłużenia się, prawda brzmi fałszywie, gdyż widzę cel podwójnie. Maleją wtedy moje szanse na trafienia do nowicjusza z mocą inicjującą jego duchową przemianę. To nie moje doświadczenia zawodzą, lecz podwójna intencja. Dopiero gdy nie kieruję się żadną osobistą motywacją - gdy godzę się zostawić efekt mojej Sile Wyższej i opowiadam swoją historię ze względu na samą radość dzielenia się oraz fakt, że to mnie umacnia w trzeźwości - owoc jaki Siła Wyższa zawiązuje wolny jest od robaka ego i może rosnąć w spokoju. I we mnie, i w drugim człowieku.
 Czy niosę posłanie ze względu na radość dzielenia się i fakt, że tylko tyle mogę dać, a może rządzą mną jeszcze ukryte intencje? Czy czuję wdzięczność za to, że nie mogę zmienić nikogo oprócz siebie?
 Modlę się, aby posłanie, które niosę, było bezinteresowne. Modlę się, aby cel własne zdrowienie - widzieć pojedynczo i jasno.
 Tu i teraz: Niosę posłanie ze względu na radość dzielenia się i moje umocnienie w trzeźwości. Sile Wyższej zostawiam efekt - niech Ona prowadzi strzałę prawdy, którą przeze mnie wypuszcza.
