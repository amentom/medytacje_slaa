29 stycznia

Nikt nie może pomóc drugiemu, nie pomagając jednocześnie sobie.. (Ralph Waldo Emerson)
 To chyba najwspanialsza zależność, jaką daje nam życie. Nigdzie miłość, jaką jeden człowiek może dać drugiemu, nie wyraża się pełniej i głębiej. To dzięki temj cudownej zależności możemy zdrowieć w SLAA. Nic innego nie tworzy trwalszych w sensie duchowym więzi niż pomaganie innym poprzez pomaganie sobie. Nic innego nie nadaje naszemu życiu głębszej wartości i sensu. Z zależności tej płynie owa wyjątkowa, ożywcza siła, jaką wnoszą do SLAA nowicjusze, zwykle nie zdając sobie z tego sprawy. Gdyby nie fakt, że wciąż przychodzą, nie utrzymalibyśmy się długo w trzeźwości. Swoją obecnością, chęcią zdrowienia i uwalnianym bólem to właśnie oni najbardziej pomagają - i nam, i sobie, i Wspólnocie. Dzięki nim dzielenie się doświadczeniami na mityngach, akceptacja i ciepło, dawanie i przyjmowanie, napełnia nas wspólnie duchową miłością leczy nasze uzależnienie, pustkę i rany.
 Czy, aby pomóc innym w zdrowieniu z erotomanii, staram się najpierw pomóc sobie, a może zaczynam od leczenia innych, by ominąć własny problem? Czy jestem wdzięczny za tę konieczność pracy: stale najpierw nad sobą?
 Modlę się, abym, pomagał stale najpierw sobie. Modlę się, abym przez to docierał z pomocą do innych erotomanów. Modlę się, abyś w ten sposób Ty mógł mi dopomóc, Boże.
 Tu i teraz: Przyjmuję to cudownie mądre zobowiązanie: pracę z innymi poprzez pracę najpierw nad sobą. Dzięki temu otwieram Bogu możliwość uzdrawiania mnie. Docierając do siebie, mogę docierać do innych erotomanów.
