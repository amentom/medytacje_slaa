11 kwietnia

Prawdziwy pokój serca osiąga tylko ten, kto opanowuje swoje popędy, nie kto im służy. (Tomasz a Kempis)
 W SLAA nie ma żadnej uniwersalnej, obowiązującej definicji, czym jestseksualna i uczuciowa trzeźwość. Jasno określamy tylko naszą fizyczną abstynencję. Nikogo jednak nie chcemy do niej zmuszać; robi to sam nałóg. Abstynencja to podstawa - tylko i aż. Podobnie jak dom, który nie ostoi się bez fundamentu, nasza trzeżwość nie może istnieć bez abstynencji, która jest niewzruszona. Trzeźwość to uboczny skutek przebudzenia duchowego - proces, który stale się pogłębia. Pokój serca, jaki nam niesie, tak samo stale rośnie. Przestając służyć naszym popędom, stajemy w prawdzie i powoli osiągamy równowagę zmysłów. Miejsce po ustęującej chorobie zajmuje teraz Siła Wyższa. Ów spokojny i blask ducha, jaki zauważamy u innych trzeźwych SLAA, a z czasem i w sobie, są latarnią morską, która kieruje nas do bezpiecznego portu. Nasze napady miotania się, złości, kontroli i lęków są jak nawigacyjne boje, które mówią: nie tędy. Zaprzestając karmić seksualne żądze i karmiąc nasze pragnienie Boga, znajdujemy spełnienie, akceptację i pogodę ducha. Każdego dnia wybieramy to ocalenie.
 Czy przestaję służyć moim popędom i żądzom, a może wciąż im ulegam i je obsługuję? Czy jestem wdzięczny za pokój serca, który niesie mi trzeźwość, wypierając dawne upojenie?
 Modlę się, aby nawigacyjne „boje” moich lęków prowadziły mnie do bezpiecznego portu. Modlę się, abym trwał pokoju serca, jakim mi dajesz, Boże. Modlę się, abym zakotwiczył w Tobie, Panie, i aby ta harmonia nie uśpiła mojej czujności.
 Tu i teraz: Kieruję się tam, skąd płynie prawdziwy pokój serca, a nie upojenie żądzami: seksualno-miłosny trans i haj. Wybieram służbę na rzecz trzeźwości w SLAA, a nie obsługiwanie erotomanii.
