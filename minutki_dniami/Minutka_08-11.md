
# 11 sierpnia

> Doświadczenie duchowe jest jak atmosfera. Nie widzisz jej, lecz gdyby nie ona, co byś zobaczył i czym byś oddychał? (Daniel Ange)

Pamiętam uczucie duszenia się w nałogowych związkach - stan umierania z „miłości” i lęku przed porzuceniem. Druga osoba stawała się dla mnie życiodajnym „płucem”, które jednak musiałem zasilać własną energią. A ponieważ czerpałem ją z partnera, obieg się zamykał. Fantazje ciągle nie chciały zmienić się w rzeczywistość i mnie uszczęśliwić. Żeby zaczerpnąć tchu, chłonąłęm pożądanie, goniąc iluzje i uciekając przed prawdziwym spełnieniem. Uruchamiałem się i unieruchamiałem. Oddychałem obsesją, nie Duchem ... Dzisiaj, dzięki odstawieniu i programowi mityngi otwierają mnie na przeżycia duchowe, które stopniowo wypełniają pustkę po uzależnieniu. Dzielenie się w SLAA jest dla mnie tym, czym przywracanie umierającemu tętna, oddechu i wzroku. Dzięki duchowej atmosferze na mityngach zaczynam żyć, czuć i poznawać rzeczywistość. Stopniowo wnikam w nią coraz głębiej: widzę i chłonę nasze odkupienie z duchowej śmierci.

- Czy żyję i oddycham programem wspólnie, a może podchodzę do SLAA tylko teoretycznie lub w samotności?
- Czy jestem wdzięczny, że duchowa atmosfera mityngów przywraca mi oddech, tętno i wzrok?

- Modlę się, abym współtworzył w SLAA duchowy mikroklimat, który przywraca mi życie. Modlę się, aby moje doświadczenia były nadzieją dla tych, którzy wciąż cierpią.
- Modlę się, abym oddychał Siłą Wyższą, jak ożywczą, czystą atmosferą.

Tu i teraz: Otwieram się na duchowe doświadczenia, jakie daje mi Wspólnota i inni SLAA. Napełniam się Bożym tchnieniem, by wzrastać w trzeźwości i przekazywać nadzieję tym, którzy wciąż cierpią.
