21 grudnia

Bądź zawsze ze sobą i stój po swojej stronie. Jeśli sam tego nie robisz, któż zrobi to za ciebie?
(anonim)
Program SLAA uczy nas być dla samych siebie przyjaciółmi. Zbyt długo cierpieliśmy zarówno wskutek ran z dzieciństwa i nałogowych zachowań, jak i wskutek wrogości do własnej osoby. Zbyt długo boleśnie krytykowaliśmy siebie i surowo ocenialiśmy. Nie musimy już głodować emocjonalnie wybuchając z wściekłością na siebie za potknięcia lub niepowodzenia.
Teraz możemy zostawić nasze okrutne wymagania, poczucie winy i głęboki wstyd. Duchowość omija agresję i pogardę, a szuka otwartego serca, zrozumienia, dobroci i łagodności. Dzisiaj to właśnie daję, najpierw sobie, potem innym.
 Czy biorę siebie na ręce jak małe dziecko, które się przewróciło i przytulam z czułością? Czy może ciągle krzyczę na siebie i ubliżam sobie? Czy wierzę, że tylko ja mogę dziś zadbać o siebie i od nowa wychowywać się wzrastając w miłości?
 Modlę się, aby - obok zdrowych wymagań - być łagodną dla siebie. Modlę się, aby koić moje rany w czułości, której mnie uczysz, Boże. Modlę się, aby moja dusza zapłonęła miłością, do której mnie powołujesz, Panie.
 Tu i teraz: Przestaję sama siebie ranić pogłębiając moje cierpienie. Jestem ze sobą i stoję po swojej stronie w każdej sytuacji. Wiem, że tylko w ten sposób mogę podążać swoją drogą i otworzyć się na dobro w moim życiu.
