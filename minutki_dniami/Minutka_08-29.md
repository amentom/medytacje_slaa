
# 29 sierpnia

> Seks jest świętością, którą najczęściej kalamy. (anonim)

Zdrowienie pokazuje mi, że moja seksualność jest świętością. Daję temu wyraz najpierw w odstawieniu, gdy stawiając granice chorobie, przestaję dopuszczać do pozazwiązkowych kontaktów seksualnych, lubieżnych intryg i miłosnych prowokacji oraz do masturbacji. Chronię w ten sposób coś, co zawsze było we mnie skalane. Ciało, które zawiera i wyraża moją seksualność, zaczynam postrzegać jako swój „dom” - sanktuarium, które zamieszkuję na ziemi. W SLAA uczę się dbać o czystość i funkcjonalne urządzenie. Zdrowy dom musi tętnić życiem i radością, lecz nie taką, jak w domu publicznym. Uważnie sprawdzam więc, czy zapraszani ludzie nie okażą się wandalami, którzy mnie w środku splądrują. Wpuszczamy tylko tych, którzy nie próbują mnie uwieść ani wykorzystać którzy szanują moje granice i starają się być uczciwi i wzajemni. Przyjmuję ich w salonie, kuchni, ogrodzie ale nie w sypialni. A już największą roztropność wykazuję przed „zameldowaniem” u siebie kogoś na stałe...

- Czy chronię w sobie tę świętość, jaką seks staje się dla mnie w zdrowieniu, a może nadal narażam się na splądrowanie?
- Czy jestem wdzięczny, że znam wartość trwałego zobowiązania i uczę się unikać seksualno-uczuciowego wandalizmu?

Tu i teraz: Sile Wyższej powierzam mój seks i mój ewentualny związek. Chcę stać się gotów na misterium współżycia i wykluczam wszelkie „meldunki tymczasowe”.
