16 grudnia

Tylko ja mogę zmienić wszystkie myśli, motywy i zachowania, którymi wyrządzam sobie krzywdę. (anonim)
Odstawienie uzależnienia od seksu i miłości jest początkiem. Z czasem obejmuje
też wszystkie moje pozaerotyczne myśli, fantazje, uczucia, wybory i zachowania, którymi krzywdzę siebie lub kogokolwiek innego. Krok Ósmy i Dziewiąty pozwala mi zadośćuczynić innym. Kroki od Pierwszego do Siódmego - zadośćuczynić sobie. Krok Dziesiąty i Tradycje SLAA sugerują mi, aby stale obserwować siebie. Jeśli plotkuję, osądzam, pouczam, łamię anonimowość albo chcę stać się „kimś” w SLAA, wyrządzam szkodę w pierwszym rzędzie sobie. Dziś mogę dostrzec moje wady i zdecydować, co z nimi uczynię. Karceniem się za nie lub pobłażaniem, zadam sobie tylko nowy ból. Mogę jednak - i mam obowiązek! - to wszystko zmienić, jeśli wyzbywam się złych motywów, myśli i zachowań, a wprowadzam w ich miejsce akceptację, cierpliwość i miłość. Kiedy skupiam się na pozytywach; kiedy przestaję być zdolna do potępiania i karania siebie i kiedy przelewa się przeze mnie pokora, tolerancja i miłość - nie mogę już skrzywdzić nikogo.
 Czy zmieniam wszystkie moje myśli, motywy i zachowania jakimi się krzywdzę? Czy może wciąga mnie jeszcze krytyka, plotki, dramaty i negatywizm? Czy czuję wdzięczność, że mogę przestać ranić innych tylko jeśli najpierw przestaję ranić siebie?
 Modlę się, aby nie krzywdzić siebie ani innych. Modlę się, aby być swoim najlepszym przyjacielem. Modlę się, aby w relacjach z sobą i innymi naśladować Twój stosunek do mnie, Panie.
 Tu i teraz: Postanawiam zmienić wszystkie moje myśli, motywy i zachowania, którymi wyrządzam sobie krzywdę. Chcę stać się niezdolna do ranienia siebie, tak abym nie mogła już ranić innych.
