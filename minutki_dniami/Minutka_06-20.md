
# 20 czerwca

> Życzliwość to jakby dużo mniej niż odwaga serca, jednak tak samo jest to łaska Boża. (Hilaire Belloc)

Brak nam życzliwości nie dlatego, że coś jest wrogie; coś jest nam wrogie dlatego, że brak nam życzliwości. Jak jednak zdobyć się na życzliwość wobec kogoś, kto nas rani lub nie uznaje granic? Po pierwsze, musimy pamiętać, że i my sami bywamy wyniośli i nieprzyjaźni. Tak naprawdę, od nikogo przecież nie jesteśmy lepsi, a stawiając się powyżej, szybko upadamy. Po drugie, poznajemy, że Bóg jednakowo troszczy się o wszystkich - jak słońce, które nie odmawia swych promieni nikomu i jak deszcz, który zrasza tak ugór, jak i plony. Po trzecie, ponieważ - praktykując program SLAA powierzamy się Bogu, to użyczamy Mu siebie, aby mógł kochać świat także naszymi sercami i chcemy pełnić Jego wolę. Prosimy Go więc, aby rozpalał w nas swoją miłość, której pierwszą oznaką jest postawa życzliwości. Jeśli usuwamy naszą wrogość, nieufność wady i pychę, modląc się wzajemnie za siebie i prosząc o to w pokorze, Bóg zaraz napełnia nas życzliwością i miłością bliźniego.

- Czy z życzliwością otwieram się na innych, a może przekreślam ich zaraz i obrażam się gdy naruszają moje granice lub nie chcą zdrowieć?
- Czy jestem wdzięczny, że otwierając się na miłość Boga muszę otworzyć się na ludzi - i odwrotnie?

- Modlę się, abym pamiętał nie o cudzych, lecz moich brakach, które mam usunąć.
- Modlę się, abyś w miejsce wrogości, lęku i pychy Ty, Boże, wlewał we mnie życzliwość i uczył mnie pokory.
- Modlę się, abym umiał kochać ludzi, którzy mnie otaczają.

Tu i teraz: Odwracam się od wrogości, lęku i pychy, a rozpalam w sobie życzliwość. Rozlewam ją wokół, jak słońce, które nie może odmówić promieni nikomu i jak deszcz, który zrasza i ugór, i plony.
