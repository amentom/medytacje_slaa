10 stycznia

Jeśli pragniesz wiedzy rozleglejszej niż twoja własna, to również znajdziesz ją w sobie.
(M. Scott Peck)
 Osobistym doświadczeniem w SLAA potwierdzam tezę o istnieniu Siły Wyższej tak ściśle z nami złączonego, że stanowi On cząstkę nas samych. Najbliższe miejsce, gdzie zawsze mogę Go spotkać, znajduje się we mnie. Obserwując siebie przy stawianiu każdego z Dwunastu Kroków, docieram do najgłębszych warstw własnej osobowości. Tam, na dnie, moja praca nad sobą owocuje zjednoczeniem z Siłą Wyższą. Dzięki abstynencji od moich wzorców i przerabianiu Kroków moje wnętrze staje się miejscem randek z Siłą Wyższą. Stopniowo zaczynam czuć się coraz bardziej z Nią zespolony i coraz bardziej jej oddany. Tak intymny kontakt z Bogiem jednych przeraża tak bardzo, że odchodzą z SLAA, innych przyciąga tak, iż zostają na stałe. Nie da się z góry odgadnąć dróg łaski.
 Czy ciągle powracam do SLAA, by zbliżać się do tej najwrażliwszej i najbogatszej cząstki siebie a może przeraża mnie tak intymna bliskość? Czy czuję wdzięczność, że nie mogę ominąć Siły Wyższej w swoim procesie zdrowienia?
 Modlę się, aby z mojego wnętrza wyrastały świeże pędy mądrości i trzeźwego życia. Modlę się, aby w moim wnętrzu znajdował Ciebie, Boże.
 Tu i teraz: Łączę się w modlitwie i medytacji z moją Siłą Wyższą. Czerpię z Niej czułą opiekę i bezpieczeństwo, jakim Ona zawsze mnie otaczała, otacza i będzie otaczać.
