06 grudnia

Jeśli z góry twierdzę, że „nie mam problemu”, to albo go mam, albo właśnie go sobie hoduję. (anonim)
 Zaprzeczanie czyniło mnie ślepą na moją sytuację. Było tarczą choroby. Dopadała mnie ona ilekroć chowała się za kurtyną tajemnic, dwuznaczności i dobrych intencji. Zaprzeczaniem było również uparte twierdzenie, że sama sobie poradzę z obsesją i sama sobą dobrze pokieruję. Z cegieł i bloków negacji wznoszę w sobie rezydencję dla mojego uzależnienia, będąc zmuszoną koczować, jak ktoś bezdomny, pod jej murami. Gdy jednak składam oręż zaprzeczeń, którymi walczę z prawdą; gdy bezwarunkowo kapituluję pod jej naporem i poznaję moje zdeprawowane motywy; gdy słuchając innych uzależnionych dostrzegam przymus kontroli i potrzebę kapitulacji; gdy okazuję gotowość oddać całą swoją chorobę, a przyjąć program SLAA - doświadczam zalewu Bożych łask. Obym tylko chciała je dzisiaj przyjąć.
 Czy, kapitulując bezwarunkowo, otwieram się na zalew Bożych łask, a może upieram się, że nie mam tego problemu? Czy czuję wdzięczność za słowa, które zabierają mi oręż zaprzeczania?
 Modlę się aby oddać całą moją chorobę, a przyjąć program SLAA. Modlę się, aby móc mieszkać w sobie, a nie koczować na wygnaniu. Modlę się, abyś Ty, Panie, osadzał mnie we mnie.
 Tu i teraz: Przestaję zaprzeczać i przyjmuję program. Wracam do siebie i obejmuję się w posiadanie. Zapraszam Boga, żeby był gospodarzem mojego odzyskanego domu i umeblował go łaskami.
