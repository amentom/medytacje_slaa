25 grudnia

„Jeżeli idziesz przez piekło, nie zatrzymuj się, idź dalej. Wszystko się kiedyś kończy” – Winston Churchill Jednym z największych ludzkich motywatorów jest nadzieja – przekonanie, że mimo niskiego prawdopodobieństwa zajścia określonych zdarzeń i tak będą miały one miejsce. Kiedy jestem jej pozbawiona staję się apatyczna i przestaję podejmować działania zmierzające do osiągnięcia celu. Słowa Churchilla, wypowiedziane w trudnych okolicznościach wojny światowej, pozostają wciąż aktualne i dotyczą każdego ciężkiego przeżycia, którego doświadczam jako człowiek – w stanie choroby, rozstania czy bankructwa. Fakt przemijalności wszystkiego w trudnej sytuacji przychodzi w sukurs jako nadzieja – a wręcz pewność – że i obecna sytuacja przeminie. To daje nadzieję, a ta motywuje do działania, co przekłada się na określone rezultaty.
Na dziś: Akceptuję rzeczywistość nawet tą najtrudniejszą idąc dalej, bo wiem, że to za chwile przeminie i pojawi się na mojej drodze coś nowego. Modlę się o siły i odwagę aby iść dalej.
