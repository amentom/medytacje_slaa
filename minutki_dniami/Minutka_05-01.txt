01 maja


"Wyżyny świata duchowego możesz dosięgnąć tylko, jeśli stopami mocno stoisz na ziemi". (Św. Aurobindo)

Stać mocno na ziemi to znać własne realia. Dlatego program SLAA zaleca, oparte na abstynencji, Kroki w stronę samopoznania, naprawy spustoszeń i pielęgnowania duchowego wzrostu. Dzięki temu stajemy stopami mocno na ziemi - zaczynamy trzymać się rzeczywistości, a nie złudzeń i sztucznej energii. Doświadczone bankructwo, bezsilność i brak kontroli, zmienia się w SLAA w pewny fundament. Na nim możemy oprzeć drabinę Kroków i Tradycji prowadzącą nas na wyżyny świata duchowego. Wspinając się, unikamy uwierzenia, że jesteśmy już wyleczeni i prosimy Boga o wszystkie potrzebne nam łaski do pełnienia Jego woli. Chłoniemy je. Niemożność podźwignięcia się o własnych siłach odsyła nas stale po pomoc do Siły Wyższej, by Ona nas prowadziła i leczyła. Zaczynając od pierwszych szczebli naszej drabiny i stale je mając pod sobą, możemy z pokorą dosięgnąć wyżyn świata duchowego - możemy uwolnić się od erotomanii i pojednać w sobie niebo z ziemią.
Czy dążę do wyjścia z erotomanii, poznania siebie oraz naprawy strat, a może chcę wzrastać nie uznając swojego bankructwa i bezsilności? Czy jestem wdzięczny SLAA, że stawia moje stopy tak mocno na ziemi?
Modlę się, aby moje bankructwo odsyłało mnie do Ciebie, Boże. Modlę się, abym stale prosił o potrzebne mi łaski i omijał pułapkę samowystarczalności. Modlę się, abyś Ty mnie uzdrawiał, Panie.
Tu i teraz: Dążąc do wyżyn świata duchowego, opieram moje stopy mocno na rzeczywistości. Uznaję moją bankructwo i brak kontroli, porzucam erotomanię i naprawiam spustoszenia, jakich przez nią doznałem.
