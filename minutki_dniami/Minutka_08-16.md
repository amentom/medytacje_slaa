
# 16 sierpnia

> Zdrowienie jest jak obieranie cebuli: zdejmując po kolei warstwę po warstwie, za każdym razem lejemy strumienie łez. (Carl Sandburg)

Zdrowiejąc, zdejmuję po kolei moje „warstwy ochronne” - wzorce uzależnień. W końcu wyłania się spod nich moje dzieciństwo: prawda o doznawanej wtedy deprawacji i nadużyciach. Maluje się przed mną obraz straszliwego spustoszenia. Mimo, iż nie jestem winny niczemu, co się wtedy stało, biorę odpowiedzialność za uzdrowienie tych zranień tak, jak i za moje późniejsze życie i chorobę. To najboleśniejszy, lecz zarazem wieńczący wewnętrzną odbudowę, etap. Nie mogę zmienić swoich doświadczeń dzieciństwa; mogę jednak je przeżyć, opłakać, uzdrowić wstyd, i włączyć te blizny w swoją nową tożsamość. Znajduję w tym celu także dobrą, profesjonalną terapię. Konfrontacja z prawdą i towarzyszący jej płacz nad moją tragedią obmywa i goi dawne rany. Obdarza nas przy tym szczególną głębią empatii i wiedzą, zdolną wspierać uzdrowienie w innych.

- Czy godzę się przeżywać i koić ból dawnych zranień, a może szukam tylko nowej osłony przed nim?
- Czy jestem wdzięczny, że zdjęcie pierwszej warstwy moich nałogów doprowadziło mnie, poprzez kolejne, do odkrycia prawdziwego siebie?

- Modlę się, abym warstwa po warstwie odrzucił wszystkie nałogi.
- Modlę się, abym nie uciekał przed moim bólem, lecz odkrył go i przytulił do serca.
- Modlę się, aby moje zranienia stały się Bramą dla Siły Wyższej, i lekarstwem dla innych.

Tu i teraz: Warstwa po warstwie, odrzucam nałogi i docieram do samego dna: do zranionego siebie. Kiedy staję się prawdziwy, nie przeszkadza mi, że to boli. Dzielę się tym, co mnie leczy.
