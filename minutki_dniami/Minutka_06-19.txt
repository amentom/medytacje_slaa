19 czerwca

Wystarczy, że raz jeden łaska zadziała w sercu człowieka, a nigdy już nie będzie on dawnym sobą. (św. Makary)
 Łaska - uzdrawiająca nas miłość Siły Wyższej - leży w naszych historiach osobistych: w prawdzie własnych doświadczeń, którymi się dzielimy w SLAA. Chęć zaprzestania i dźwignięcia się z upadku - gotowość oddania opiece Siły Wyższej naszego seksu i związków miłosnych - czyni z naszych życiorysów bezcenne narzędzie. Kiedy jeden erotoman, mówiąc o sobie, choć raz zaszczepia w umyśle drugiego prawdę o istocie swojej choroby, ten drugi już nigdy nie będzie dawnym sobą. Zasiana w jego sercu iskra łaski będzie się tlić, gotowa rozpalić w nim chęć przemiany siebie i swojego życia. Nawet jeśli wróci on potem do swoich zachowań, sumienie będzie mu szeptać: A może ci z SLAA mieli rację? Przecież to nic innego jak brak komfortu dalszego obracania się w nałogu postawił nas w końcu przed decyzją: przyjść po pomoc do SLAA i przyjąć ją, czy dalej grzęznąć na drodze duchowej śmierci? Łaska, która raz zadziałała w naszych sercach, obudziła je i do dziś prowadzi nas szlakiem ocalenia.
 Czy, doznawszy przebudzenia duchowego w SLAA, niosę dalej to posłanie, a może myślę, że wyzdrowiałem raz na zawsze? Czy jestem wdzięczny, że gdy raz zadziałała na mnie łaska usłyszenia prawdy o erotomanii, nie mogłem już być dłużej dawnym sobą?
 . Modlę się, abym nie myślał, że wyzdrowiałem raz na zawsze. Modlę się, abym przekazywał dalej trzeźwość, jaką mi zsyłasz, Panie. Modlę się, abym ilekroć niosę komuś posłanie SLAA w jego i moim sercu działała Twoja łaska Boże.
 Tu i teraz: Godzę się być narzędziem Bożej łaski - przekazuję darmo to, co darmo dostałem w SLAA : prawdę. Tylko w ten sposób mogę podtrzymać działanie we mnie łaski zdrowienia.
