27 grudnia

Ilekroć czynię obietnice, przekraczam moje prawa: chcę bowiem rozporządzać przyszłością, która do mnie nie należy.
(Carlos G. Valles)
 Trudno jest zrezygnować z praw, które sobie uzurpuję. Dopiero fiasko w kontrolowaniu moich seksualnych zachowań doprowadzało mnie do SLAA i do bezwarunkowej kapitulacji. Poddanie się i przyjęcie tzw. programu na dwadzieścia cztery godziny uwalniało mnie od prób rozporządzania przyszłością, która przecież do mnie nie należy. Jedyne, co mam naprawdę, to bieżąca chwila i tylko w niej mogę działać.
Dziś rozumiem, że ze względu na mój brak kontroli i bezsilność, wszelkie postanowienia i obietnice są przejawianiem pychy i nadużyciem - próbą lekceważenia natury i mocy nałogu, który mnie opanował. Jedyne, o czym mogę dziś decydować, to moja gotowość - szczera skłonność serca, dzięki której zaczyna działać łaska Siły Wyższej. Dzięki niej przyszłość sama może zadbać o siebie i że przynieść mi ocalenie. Ja jedynie zachowuję abstynencję od swoich rozpoznanych wzorców i powierzam moją wolę i życie opiece Boga, jakkolwiek Go pojmuję.
 Czy uznaję, że nie rozporządzam przyszłością i nie mam mocy egzekwować moich postanowień? Czy może wciąż uzurpuję sobie władzę nad własnym życiem? Czy czuję wdzięczność za to, że tylko oddanie kontroli rozwiązuje mi ręce i zdejmuje zbędny ciężar?
 Modlę się, aby omijać pokusę wymyślania złudnych obietnic i postanowień. Modlę się, aby nie uruchamiać się tylko w dniu dzisiejszym. Modlę się, aby ufać, że czas złożony w Twoich rękach, Panie, przyniesie mi wolność i łaski, do których dojrzewam w SLAA.
 Tu i teraz: Wszystko czym dysponuję, to gotowość, by nie uruchomić się dzisiaj. Koncentruję się na najbliższych 24 godzinach aby przejawiać zdecydowanie i postępować w zdrowy sposób.
