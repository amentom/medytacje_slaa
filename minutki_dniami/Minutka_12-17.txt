17 grudnia

Nie jest problemem rozstać się z tymi, których kocham. Prawdziwy problem, to zostawić tych, do których mamy urazę.
(Anthony de Mello)
 Jeśli kogoś kocham, nie mam trudności, by pozwolić mu odejść: Jeśli potem wróci, jest „mój”; jeśli nie - nigdy „mój” nie był. Taka postawa stała się dla mnie możliwa dopiero, po wytrzeźwieniu z uzależnienia od seksu i miłości. Ucząc się jej w SLAA odkrywam, że prawdziwa trudność, to odejść od osób, których nienawidzę i które mnie skrzywdziły. Jak się od nich uwolnić? Dzięki zdrowieniu poznaję, że wszędzie tam, gdzie mam poczucie skrzywdzenia, gdzie czuję wstyd, strach i chęć zemsty, wiążą mnie okowy. Mogę je zdjąć tylko, jeśli dotrę do moich dawnych zranień, gdy przeżyję straty, wyrażę ból i złość na moich oprawców. Nieraz niezbędna jest tu głęboka terapia. Dopiero kiedy koję moje zranienia, pękają we mnie okowy i mogę się modlić za moich prześladowców. Kiedy ustaje przyczyna moich cierpień, wybaczenie samo mnie ogarnia. Wtedy pojawia się gotowość zadośćuczyniania tym, którzy zostali przeze mnie skrzywdzeni, a Bóg szykuje mi plan i zsyła sposobności.
 Czy, kojąc moje zranienia i uwalniając dawny ból i złość, kruszę te wiążące mnie okowy? Czy może chcę szybko „zamodlić” problem? Czy czuję wdzięczność, że wybaczenie przychodzi samo, gdy tylko usuwam emocjonalne blokady?
 Modlę się, aby najpierw poczuć i wyrazić zranienia, które chcę wybaczyć. Modlę się, aby zdejmując okowy lęku, skrzywdzenia i nienawiści zdobywać gotowość zadośćuczyniania moim ofiarom. Modlę się, aby Twoja miłość, Panie, była moim jedynym rozjemcą.
 Tu i teraz: Odważam się poczuć moje dawne zranienia i uwolnić zablokowane w nich emocje. Witając przychodzące w ten sposób wybaczenie, mogę zadośćuczynić moim ofiarom bez obawy, że przeniosę na nie moje dawne urazy i lęk.
