16 czerwca

My sami, z naszym ciałem i duszą, jesteśmy drabiną do Boga.
(św. Ewargiusz z Pontu)
 Im lepiej poznaję prawdziwego siebie - im głębiej wnikam w moją uzależnioną naturę i poddaję ją oddziaływaniu SLAA - tym bardziej wznoszę się do Boga. Drabina, której dwie równoległe żerdzie: „męska” i „żeńska,” spięte są dzięki mityngom dwoma tuzinami Kroków i Tradycji, wyprowadza nas z piekła nałogu. Mocno oparta na naszym erotomańskim „dnie”, pnie się ona w nieskończoność. Na jej kolejnych szczeblach, identyfikując się ze sobą nawzajem, uznajemy swoją bezsilność, zdobywamy się na pokorę i oddajemy się opiece Sile Wyższej; robimy obrachunek moralny i wyznajemy go; usuwamy - z pomocą Boga - wady charakteru i wypracowujemy brakujące cnoty; obserwujemy na bieżąco swoją postawę; modlimy się regularnie i medytujemy; zadośćuczyniamy naszym ofiarom i - przebudzeni duchowo - niesiemy to przesłanie erotomanom, którzy wciąż cierpią. Nasze uzdrowienie leży we wspinaniu się do Boga drabiną do Niego, którą się stajemy dzięki przychodzeniu do SLAA.
 Czy, poddając się oddziaływaniu SLAA, staję się drabiną do Boga, a może wspinam się sam do samowolnie wybieranych celów? Czy jestem wdzięczny, że Bóg wyprowadza mnie z piekła nałogu tylko na skutek mojej decyzji i czynnej współpracy?
 Modlę się, abym poddawał się działaniu programu SLAA. Modlę się, abym stawał się drabiną wiodącą do Ciebie, mój Panie. Modlę się, abym oparty na moim erotomańskim „dnie” i nie ustawał w drodze.
 Tu i teraz: Drabinę, która wyprowadza mnie z piekła erotomanii, opieram na moim „dnie.” Dzięki wspólnej identyfikacji, wspinam się do Boga po szczeblach Kroków i Tradycji SLAA. Chcę wytrwać na tej nieskończonej drodze.
