24 październik

a
Zgodzić się na pustkę w sobie, to już sprawa nadprzyrodzona.
(Simone Weil)
 Zgodzić się na pustkę w sobie, to chyba najtrudniejszy akt człowieczy. Przez całe uzależnione życie chcieliśmy zbiec przed naszą pustką - zapchać ją seksem, zauroczeniem, wypełnić drugą osobą, udekorować fantazjami. Dopiero widmo katastrofy, do której zmierzaliśmy żyjąc w ten sposób, dało nam bodziec do odstawienia. Mimo to często jednak targowaliśmy się, odrzucając mądrości i sugestie SLAA. „Jak to! Mam oddać WSZYSTKO?! Rozstać się z nim lub nią? To co ze mnie zostanie! I po co wtedy w ogóle żyć!” Dalej chcieliśmy sami decydować o sobie i tylko nowe ciosy erotomanii zmuszały nas do kapitulacji bez zastrzeżeń i zgody na duchowe doświadczenie pustki. Godząc się na nią, obojętne z jakich powodów, zgadzaliśmy się, świadomie lub nie, wpuścić w swoje wnętrze Siłę Wyższą (tak jak Ją pojmowaliśmy) aby je wypełniała, scalała i leczyła. Przygarniając własną pustkę odkrywaliśmy w niej cudowne działanie miłości Boga.
 Czy, godząc się na przeżywanie mojej pustki, wpuszczam w nią leczącą miłość Boga, a może dalej sam chcę siebie napełniać? Czy jestem wdzięczny SLAA za bezkompromisową opcję zamiany: wszystko za wszystko?
 Modlę się, abym bez zastrzeżeń opróżniał się ze wszystkiego, co nie jest Tobą, Panie. Modlę się, aby pustka po erotomanii ponaglała mnie w drodze. Modlę się, abym znajdował w niej cudowne działanie Twojej miłości, Boże.
 Tu i teraz: Przestaję się targować i stawiać swoje warunki. Bez zastrzeżeń opróżniam się ze wszystkiego, co mnie oddziela od Boga. Wpuszczam w zwolnioną we mnie przestrzeń Jego leczącą
