01 marca

Bóg pomaga tym, którzy przestają Go wyręczać. (anonim)
 Moje ciągłe próby wyręczania Boga płyną z przekonania, że mam równie wielką moc, jak On. Sądziłem przez wiele lat, że zależy ode mnie dużo więcej, niż w rzeczywistości. Taka postawa niosła jednak mnóstwo problemów. Martwiłem się wtedy i szarpałem, zabiegając o efekty. Wybiegałem w przyszłość i fantazjowałem. Tymczasem nie byłem w stanie sprawić choćby tego, by pod wpływem moich słów ktoś się przebudził, zaczął zdrowieć, uwierzył, zmienił postępowanie, czy dotarł na mityng. Nikomu nie mogłem otworzyć oczu na prawdę o uzależnieniu od seksu i miłości, ani uszu na doświadczenia, którymi się dziełem, jeśli nie uczynił tego Bóg. Mogłem jedynie być anonimowym przykładem duchowej przemiany i opowiadać swoją historię. Kiedy i kto coś z tego usłyszy lub zobaczy - zależy od procesów, które są poza moją kontrolą. Mam tylko niestrudzenie nieść posłanie tym, którzy wciąż cierpią, a efekty pozostawić Sile Wyższej. Jeśli Jej nie wyręczam, stają się one naprawdę zdumiewające.
 Czy, opowiedziawszy moją historię, usuwam się w cień, a może wkraczam w kompetencje mojej Siły Wyższej? Czy czuję wdzięczność, że gdy robię tylko to, co do mnie należy i ode mnie zależy, efekty są zdumiewające?
 Modlę się, aby nieść posłanie, a nie ludzi. Modlę się, aby skupiać się na tym, co do mnie należy i ode mnie zależy, nie na efekcie. Modlę się, aby moimi staraniami torować drogę do Ciebie, Panie.
 Tu i teraz: Nie spieram się z Siłą Wyższą o kompetencje i nie rywalizuję z Nią. Staram się poznać, co zależy ode mnie a czego zmienić nie mogę i mam pozostawić Bogu.
