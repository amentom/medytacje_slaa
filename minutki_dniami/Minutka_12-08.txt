08 grudnia

Prawdziwa nadzieja nie pozostawia złudzeń.
(anonim)
 Nad drzwiami do SLAA mógłby być wyryty napis: „Wchodząc tu, porzuć wszelką nadzieję.”
Ileż fałszywych nadziei, czyli złudzeń, trzeba było zostawić za tymi drzwiami!
Przepadła nadzieja, że dobiję targu między Bogiem a erotomanią - nie udało mi się ocalić żadnego z dawnych zachowań. Przepadła również nadzieja, na powrót do dawnego życia z jakimkolwiek komfortem – po ujrzeniu prawdy o sobie, komfort bezpowrotnie przepadł.
Tak samo i nadzieja, że w abstynencji poczuję się lepiej; przeciwnie - dopiero zobaczyłem, jak fatalnie się czuję.
Również nadzieja, że jeśli odpowiednio długo będę chodzić do SLAA i pilnie zdrowieć, stanę się zdolna sama pokierować swoim życiem - na zawsze musiałam powierzyć moją wolę Bogu.
Podobnie nadzieja, że pomagając innym i zmieniając się aż tak gruntownie obrosnę w jakiekolwiek zasługi - wszystko okazywało się łaską i darem. Jak choćby to, że wobec tylu wyrzeczeń, zostałam w SLAA i wytrwałam na tej drodze.
 Czy porzucam nadzieję na zachowanie dawnych gratyfikacji i wad? A może wciąż wierzę, że udźwignę życie po staremu? Czy czuję wdzięczność, że SLAA, nie pozostawia żadnych złudzeń?
 Modlę się, aby znajdować nadzieję, która pozwoli mi zdrowieć. Modlę się aby pamiętać, że wszystko, co mnie dziś spotyka, jest łaską i darem. Modlę się, aby przyjąć to, co Ty chcesz mi dać, Boże.
 Tu i teraz: Porzucam wszelką nadzieję, która każe mi się łudzić. Poprzez program SLAA zawierzam się całkowicie działaniu Bożej łaski i w ciemno przyjmuję jej efekt.
