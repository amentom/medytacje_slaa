15 listopad

a
Są dwa sposoby na życie:
 pierwszy, to żyć z myślą, że cudów nie ma, drugi - to żyć czując, że wszystko jest cudem.
(Albert Einstein)
 Czuć, że wszystko w życiu jest cudem, to być przebudzonym. Pierwszym cudem na naszej nowej drodze jest fakt, że w ciągu jednego życia przeżywamy dwa. Nie mogą one jednak toczyć się równolegle, a pierwsze, póki nie umarło, uniemożliwiało drugie. Żyliśmy z myślą, że cudów nie ma - a jeśli są, to dla innych - więc musimy przetaszczyć się przez nasz horror sami, „radząc” sobie za pomocą erotomanii i innych nałogów. Strategia ta doprowadziła nas jednak do katastrofy. Na gruzach dawnego „życia” dzięki naszemu uznaniu bezsilności i zwróceniu się ku dobrej, leczącej Mocy - Bóg rodzi w nas dzisiaj nowe, trzeźwe życie. Dzięki SLAA i sugestiom programu, wzmacniamy naszą duchową muskulaturę i budujemy mocny szkielet moralny. Zdumieni swoim odrodzeniem, zaczynamy czuć, że nie tylko ono, lecz wszystko, co nas otacza, jest cudem. Ustępujące uzależnienie od seksu i miłości odsłania nam rzeczywistość pokoju ducha i zachwyceń Bożymi dziełami.
 Czy czuję, że wszystko wokół mnie jest cudem, a może nadal żyję ze wstydem, niewiarą i poczuciem niegodności? Czy jestem wdzięczny, że moje nowe życie nie mogło się narodzić, nim nie umarło stare?
 Modlę się, abym wzmacniał duchową muskulaturę i odbudował kręgosłup moralny. Modlę się, abym widział, że i moje zdrowienie, i wszystko wokół jest cudem. Modlę się, abym mógł zachwycać się Twoimi dziełami, Boże.
 Tu i teraz: Porzucam życie które uniemożliwiało cud i pracuję nad duchowym przebudzeniem. Pozwalam, by Bóg koronował moje uzdrowienie wdzięcznością i pogodą ducha.
