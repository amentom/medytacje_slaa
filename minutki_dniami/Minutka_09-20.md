
# 20 września

> Albowiem Ty zapalisz lampę moją, Boże, rozświecisz moje ciemności... (św. Augustyn z Hippony)

Nadzieję jaką niesie nam SLAA dobrze oddaje zdanie zapożyczone z Wielkiej Księgi Anonimowych Alkoholików: Kiedy jeden uzależniony od seksu i miłości zaszczepia w umyśle drugiego prawdę o istocie jego choroby, ten drugi już nigdy nie będzie dawnym sobą. ... Nie bez powodu na każdym mityngu pali się symboliczna świeczka. Gdyby każdy z nas przyniósł ze sobą własną świeczkę i zapalił ją od niej, ta pierwsza nie straciłaby na blasku, a o ileż stałoby się jaśniej! W sensie przebudzenia duchowego każdy z nas jest lampą, która rozpala się światłem w SLAA. Oliwą są nasze doświadczenia, a płomieniem wypowiadana przez nas prawda o istocie uzależnienia od seksu i miłości. Jeśli od niej weźmie światło inna lampa, nasza z radości tym jaśniej rozbłyśnie. W ten sposób rozświecamy nasze ciemności i znajdujemy jedność. W ten sposób widzimy wspólną drogę. I w ten sposób zawsze może być jeszcze widniej. Doprawdy, trudno o większą nadzieję!

- Czy użyczam swoich doświadczeń innym SLAA i czerpię światło od nich, a może chowam moją lampę w kącie?
- Czy jestem wdzięczny, że mówiąc prawdę o moim uzależnieniu od seksu i miłości, wspólnie mogę rozniecać blask, który oświetla drogę wyjścia z lochów uzależnienia?

- Modlę się, aby wypowiadana prawda była oliwą w mojej lampie. Modlę się, abym - niosąc posłanie - zaszczepiał wolę przemiany w innych uzależnionych od seksu i miłości.
- Modlę się, abyś w płomieniu mityngów - Ty rozpalał lampę moją, Boże i rozjaśniał moje ciemności.

Tu i teraz: Dzielę się sobą i niosę posłanie, aby i moja lampa oświetlała wspólny szlak. Zapalam ją w sobie od trzeźwości innych SLAA, aby mogły od niej zapłonąć następne, jeszcze zgaszone.
