05 lutego

Nic, co naprawdę wielkie,
nie zostało dokonane bez entuzjazmu. (Ralph Waldo Emerson)
 Entuzjazm jest siłą, która uzdalnia mnie do wielkich rzeczy. Jeśli zaprzęgam się do właściwego celu, wszystko staje się możliwe. Może to lepiej, że SLAA wzrasta powoli, nie załamując się pod własnym ciężarem, że powstaje i żyje tylko dzięki wielkiemu zaangażowaniu jej członków. Wiem też, jak ogromną rzeczą jest wyzwolenie się z nałogu i że samemu nigdy nie byłoby, to możliwe. Splatają się w tym dziele dwa nurty: działanie Boga, które dopuszczam do siebie, oraz mój nie słabnący wysiłek. Dzieląc się radością z nowego życia, zarażam się wzajemnie entuzjazmem. Choć początek zdrowienia zwykle wymusza na mnie choroba, szybko porywa mnie duch wspólnej pracy, by utrzymać seksualno-uczuciową trzeźwość. Co dzień jesteśmy gotowi na wszystko, by wytrwać na tej drodze i ściągnąć innych, którzy tak samo pragną ratunku.
 Czy jestem gotów na wszystko, by wytrwać w abstynencji, a może nie przemawia do mnie ta droga lub wolę „radzić sobie” po staremu? Czy jestem wdzięczny za entuzjazm, który nie pozwala mi dążyć do pomniejszych celów?
 Modlę się, abym nosił w sercu entuzjazm - dziecko wiary i nadziei. Modlę się, abym, gotów na wszystko, trwał w trzeźwości i przyciągał nią innych do SLAA. Modlę się, abym poprzez Wspólnotę dopuszczał do siebie Twoją miłość, Boże.
 Tu i teraz: Pozwalam porwać się entuzjazmowi, jaki niesie mi wyzwolenie z nałogu. Pełen siły, wiary i nadziei, poprzez SLAA zapoczątkowuję moją abstynencję radością duchowego przebudzenia.
